Rumors
Acte Primer
Ken: Li surt sang com una mala cosa.
Cris: Oh, déu meu!
Ken: Ha esquitxat tota l’habitació. No entenc aquesta mania que té la gent de decorar-ho tot de color blanc Si d’aquí a un parell de minuts no ha trucat, truca a l’hospital.
Cris: He de fumar-me un cigarret, Ken.
Ken: Ets boja? Fa un any i mig que ho vas deixar! Ni pensar-hi, t’aguantes.
Cris: Això no està passant, és un malson. (Sona el telèfon.) Ah, déu meu! Ken, està sonant el telèfon. Digui? Doctor Duddley? Oh, doctor Duddley, quina il·lusió que em fa que sigui vostè. Un criat seu m’ha dit que havia anat al teatre.
Ken: És el doctor?
Cris: Mai de la vida m’hauria atrevit a molestar-lo, però es tracta d’una emergència.
Ken: És el doctor?
Cris: Sóc la Chris Gorman. El meu marit i jo som íntims amics d’en Charley Brock.
Ken: És el doctor?
Cris: És el doctor! És el doctor!
Ken: Per què no m’ho deies?
Cris: Doctor Duddley, em temo que hi ha hagut un accident Volia cridar el meu metge, però el meu marit, que és advocat, ha considerat que en aquestes circumstàncies era millor trucar el metge particular d’en Charley Bé, doncs, no fa ni deu minuts que hem arribat aquí a casa d’en Charley, i quan estàvem sortint del cotxe, de cop i volta hem sentit un enorme
Ken: No diguis res!
Cris: Què?
Ken: No li expliquis res del que ha passat!
Cris: No l’hi explico?
Ken: Tu fes només el que jo et digui.
Cris: I en Charley, què?
Ken: Està bé. Només té una cremada de pólvora. No li diguis res del tret de pistola.
Cris: Però si han hagut de treure el doctor del teatre!
Ken: Digues-li que ha ensopegat, ha rodolat escales avall i s’ha donat un cop al cap. Es troba bé.
Cris: Però i la sang, què?
Ken: La bala li ha travessat el lòbul de l’orella. No és res. No ha de saber-ho.
Cris: Però si li acabo de dir que estàvem sortint del cotxe quan de cop i volta hem sentit un enorme què? Què hem sentit?
Ken: Hem sentit
Cris: Un segon, sisplau, doctor.
Ken: Hem sentit hem sentit hem sentit un enorme plof!
Cris: Plof?
Ken: Quan ha ensopegat i ha rodolat escales avall.
Cris: Bé. Bé. Està bé. Doctor Duddley? Em sap greu. Estava parlant amb el meu home. Bé, hem sentit un enormeplof! Sembla ser que Charley ha ensopegat i ha rodolat escales amunt.
Ken: Avall! Escales avall!
Cris: Avall! Escales avall. Però es troba bé.
Ken: S’ha estirat al llit. Trucarà demà al matí per parlar amb ell.
Cris: S’ha estirat al llit. Trucarà demà al matí per parlar amb ell.
Ken: Amb vostè!
Cris: Amb vostè! Per parlar amb vostè.
Ken: Et sap molt de greu haver-lo molestat.
Cris: Em sap molt de greu haver-lo molestat.
Ken: Però ara ja es troba bé del tot.
Cris: Però ara ja es troba bé del tot.
Ken: Gràcies. Adéu.
Cris: On vas?
Ken: A ell! A ell! Dóna-li les gràcies i digues-li adéu.
Cris: Ah. Gràcies i adéu, doctor Què? Un segon. Algun mareig?
Ken: No. Cap mareig.
Cris: No. Cap mareig Què? Pot moure les articulacions?
Ken: Sí! Ho pot moure tot. Penja.
Cris: L’hem tret del Fantasma de l’Òpera. Sí, ho pot moure tot Què? S’embarbussa quan parla?
Ken: NO! NO S’EMBARBUSSA QUAN PARLA!
Cris: No em cridis. Et pot sentir. No. No s’embarbussa quan parla.
Ken: He de tornar amb en Charley.
Cris: Si què? Li xiulen les orelles?
Ken: No m’ho puc creure! No. Digues-li que no.
Cris: Sí, li xiulen una mica les orelles.
Ken: T’he dit que li diguessis que no.
Cris: Sona més autèntic si li xiulen.
Ken: Per l’amor de déu!
Cris: Qui? La seva dona? La Maira? Sí, sí que hi és, la Maira.
Ken: No hi és. No li diguis que hi és. Voldrà parlar amb ella!
Cris: Doctor Duddley? M’he equivocat. Culpa meva. No hi és. Em pensava que hi era però no hi és.
Ken: Acaba de sortir. Vindrà de seguida.
Cris: Acaba de venir. Sortirà de seguida. Sí. Li diré que truqui.
Cris: D’acord, gràcies doctor Diddley Duddley.
Cris: Deu haver sospitat alguna cosa. No li he dit bé el nom ni una sola vegada.
Ken: Si tornen a trucar, no l’agafis.
Cris: I abans per què m’has dit que l’agafés, doncs?
Ken: Perquè em pensava que la bala li havia travessat el cap i no el lòbul de l’orella. Posa’m un vodka doble, he deixat en Charley tirat a la dutxa.
Cris: Si s’ofega, la pròxima trucada la fas tu.
Cris: No sé per què sempre hem de ser nosaltres els primers a arribar en aquesta casa. No hem fet tard ni una sola vegada a la vida. Se’l podia haver trobat algú altre tot aquest merder, no? (sona el timbre) Ah, MERDA! Merda, merda, merda, merda!
Ken: Qui hi ha? Qui ha vingut?
Cris: Sóc a prop de la porta? Veus algú més aquí dintre? Et penses que porto patins?
Ken: Espera un moment, que he de pensar.
Cris: Pren-te el temps que vulguis perquè jo no penso obrir la porta. Jo només parlo amb el doctor Duddley.
Ken: Molt bé. O és en Leni o és l’Erni, un dels dos. Hem d’obrir la porta.
Cris: Oi que tens braços?, doncs fes-los servir.
Ken: He de treure en Charley de la dutxa i embenar-li l’orella. No els expliquis què ha passat. Necessito alguns minuts per empescar-me alguna cosa. No els pots distreure una estoneta?
Cris: Els seus millors amics vénen a casa seva a celebrar el seu desè aniversari de bodes, la seva dona no hi és, ell es fot un tret de pistola al lòbul de l’orella i se suposa que jo he de fer petar la xerradeta amb ells una estoneta quan entrin?
Ken: L'intent de suïcidi és un delicte criminal, això sense parlar de l’escàndol tan meravellós i fastigós que es muntarà. En Charley és tinent d’alcalde de Nova York. És el meu client i és el meu millor amic. Tinc l’obligació de protegir-lo, no? Només has de fer d’amfitriona uns minutets mentre jo me n’empesco alguna per sortir-nos-en d’aquesta.
(El timbre torna a sonar.)
Cris: Que faci d’amfitriona? No hi ha res per menjar, no hi ha glaçons a la cubitera. On són els criats? On són les cosetes per picar? On és la Maira? Què se suposa que he de fer fins que tornis, jugar a les endevinalles? Sort que encara me’n recordo mínimament, de parlar.
(El timbre sona insistentment)
Cris: Claire, estimada, estàs preciosa. On és en Leni?
Cler: Al cotxe. Hem tingut un accident. El BMW, nou de fa dos dies, la porta del conductor totalment destrossada. No ho expliquis ni a en Charley ni a la Maira, no els vull esguerrar la nit per això.
Cris: Oh, déu meu! T’has fet mal?
Cler: Se m’ha inflat el llavi. Ah, per l’amor de déu, si semblo un trompetista!
Cris: On és en Leni?
Cler: Ara ve. Haurà de caminar molt a poc a poc, amb l’estrebada que s’ha fet. El cinturó de seguretat se li ha enrotllat al coll, i per poc no l’estrangula amb la trompada. L’he deixat allà mig escanyat.
Cris: Oh, quin greu que em sap, carinyo. Que puc fer alguna cosa?
Cler: Només una: no l’hi expliquis a la Maira. Aquesta festa significa tant per a ella
Leni: Hola, Charley! Hola, Maira! Ja som aquí, companys!
Cris: Són a dalt, Leni.
Leni: Ja t’ha dit què ens ha passat? Un imbècil ha sortit disparat com un coet del seu garatge. Ara al cantó esquerre del cotxe hi tinc quatre portes en comptes de dues.
Cris: I el teu coll?
Leni: Garratibat. No puc abaixar el cap. Dec semblar un quadre de Modigliani.
Cris: Voleu alguna cosa per beure?
Leni: No crec que em pugui passar res més avall de les espatlles.
Cler: Havia de ser aquesta nit precisament.
Leni: Els hem portat un regal. Un gerro de cristall de Bohèmia. Si algú els regala un pot de cola d’impacte, tindran un regal preciós.
Cler: Una mica més i m’arrenco la punta de la llengua. Ja em veia papissota per tota la vida.
Leni: Escolti? Sóc en Leonard Ganz. Podria parlar amb el doctor Duddley, sisplau?
Cris: EI doctor Duddley?
Leni: Sí, jo mateix. M’he fet un cop i tinc una estrebada Ah, ja I no sap a quin teatre ha anat?
Leni: Li sap greu? És important. Sóc en el 914.473.2261 Moltes gràcies.
Cler: Tinc un forat a l’estómac. No hi ha res per menjar? Un canapè o alguna cosa per l’estil?
Cris: Ui, doncs jo per aquí no veig res.
Cler: No hi ha canapès? On és la Mai Li, la cuinera? Fa uns canapès deliciosos.
Cris: La Mai Li? No l’he vista. Em penso que aquesta setmana no treballa.
Cler: La setmana de la festa d’aniversari?
Cris: Crec que ha hagut d’anar al Japó. La seva mare està malalta.
Cler: La Mai Li és xinesa.
Cris: Ja ho sé. La seva mare estava de vacances al Japó.
Leni: Només puc mirar cap amunt. Espero que els que vinguin a la festa siguin alts On és en Ken?
Cris: En Ken? Ha anat al bany.
Leni: I on són en Charley i la Maira?
Cris: Encara s’estan vestint.
Leni: No estan llestos? Si nosaltres, amb l’accident de cotxe i tot, hem arribat a l’hora.
Cler: Oh, si sembla el llavi d’un gegant! No crec que tingui prou barra de llavis per pintar-me’l tot sencer.
Leni: No hi ha res per picar? Ni fruits secs ni galetetes? Avui no m’han deixat ni dinar. Tres auditories de merda amb els d’Hisenda amb l’estómac buit. Claire, porta’m una Coca-Cola Light, sisplau, i alguna cosa per menjar.
Cris: On vas?
Leni: Al bany. Tampoc no m’hi han deixat anar en tot el sant dia.
Cris: Aquí baix hi ha un lavabo per a convidats.
Leni: No és on ha anat en Ken?
Cris: No, ha anat al lavabo de l’habitació de convidats del pis de dalt.
Leni: I per què no ha anat en aquest?
Cris: Claire, hem de parlar.
Cler: Què passa?. Ui, tens les mans congelades. Aquí està passant alguna cosa, oi?
Cris: Oh, déu, que llesta que ets. Ets una fera, tens un ull per captar les coses
Cler: No m’espantis, Chris. Digues-me què ha passat
Cris: Bé, sí, molt bé. En Ken i jo hem arribat aquí fa uns deu minuts si fa no fa, i de cop i volta hem sentit un enorme
Ken: Ei, Claire! Estàs preciosa.
Cris: Sí! Ara mateix l’hi acabava de dir. Està estupenda, oi que sí? Aquest no és el vestit que et vas posar per l’acte de la Paràlisi Cerebral?
Cler: No. Pel de l’Anèmia Falciforme. Hola, Ken.
Ken: On és en Leni?
Cler: Al lavabo. On són en Charley i la Maira?
Cris: Encara vestint-se?
Ken: Sí. Encara vestint-se Què tal el nou BMW? N’està content en Len?
Cler: Ui, delirant.
Ken: Que bé!
Cler: Ja has acabat del bany, Ken? Jo també hi he d’anar.
Ken: Em penso que hi acaba d’entrar la Maira.
Cler: Ah, doncs així aniré al lavabo de la Mai Li. Aviseu-me si torna del Japó.
Ken: Puja! Vinga!
Ken: Afanyat, afanyat!
Ken: Què l’hi has explicat?
Cris: No me’n recordo.
Ken: No te’n recordes?
Cris: Ara no hi caic, he parlat tan de pressa Per què no els podem dir la veritat? Al final se n’assabentaran, ja ho veuràs.
Ken: Si encara no la sé ni jo, la veritat. En Charley encara no parla, només remuga. Entra-hi ara mateix. Et vol veure.
Cris: A mi? Encara li surt sang? Aquest vestit m’ha costat mil dos-cents dòlars.
Ken: Ah, ei, hola, Len!
Leni: Oh, déu! Hola, Ken. Ja ho saps, tot això del BMW?
Ken: Ui, sí! I tant! Felicitats. Perdona.
Leni: On vas?
Ken: Al lavabo.
Leni: No hi acabes d’anar?
Ken: Sí. Però és que no he descarregat del tot. Ara torno.
Cler: Quina cosa més rara.
Leni: Dóna’m les galetes.
Cler: La cuina és plena de menjar, però està tot per fer. Hi ha ànec, carn rostida, gall dindi fumat, tot descongelat damunt la taula. Hi ha pasta dintre d’una olla però sense aigua.
Cler: Tot està preparat per cuinar, però no hi ha ningú per fer-ho. No et sembla estrany, a tu, tot això?
Leni: M’ho sembla més que aquell hagi de pixar dues vegades seguides, la veritat
Cler: La Chris m’anava a dir alguna cosa i després no ha dit ni piu.
Cler: I per què tarden tant a vestir-se? Què me’n dius, d’això, eh?
Leni: Per què cony ets tan mal pensada? Deixa’ls estar, ja sortiran.
Cler: Oh, però que no te n’has adonat, que alguna cosa no va bé?
Leni: Sí, me n’he adonat.
Cler: Ah, sí? Doncs, què vols que et digui, jo no el descartaria pas tan aviat, l’escàndol.
Leni: Et penses que no sé a què et refereixes? He sentit veus del que està passant. He sentit xafarderies, he sentit rumors i no penso fer cas de tota aquesta merda, ho entens? Ell és el meu amic, ella és la dona del meu amic.
Cler: Perfecte! Molt bé, doncs, no en parlis més.
Leni: Jo no faig cas de les marranades i dels merders que diuen que tenen els meus amics.
Cler: The dit que no en parlis més.
Leni: Està bé. Vine aquí.
Cler: Què té de dolent, aquest lloc?
Leni: Que ens podrien sentir. Aquí és molt millor. Vols venir d’una vegada!
Leni: No és bo.
Cler: El què no és bo?
Leni: El que he sentit.
Cler: Què has sentit?
Leni: Vols baixar la veu?
Cler: Per què? Encara no hem dit res.
Leni: Està bé. Es diuen coses lletges sobre la Maira.
Leni: Es diuen coses lletges sobre la Maira i en Charley. El que passa és que ningú no gosa dir-m’ho a la cara perquè saben que jo no en faré cas.
Cler: Jo sí que en faré cas. Digues-m'ho a la cara.
Leni: Està bé. La teva amiga Maira que és allà dalt té un petit rotllo, queda clar?
Cler: Quina mena de rotllo?
Leni: Què vols, que te’n doni els detalls? Un rotllo. Un tio. Un home. Un paio. Un xaval. Una història. Té alguna cosa amb algú d’amagat en alguna banda i no és amb en Charley. Queda clar?
Cler: Ets tan ingenu!, sembla mentida. Baixa dels núvols, Leni. La Maira no té absolutament cap rotllo amb ningú. En canvi el teu amic Charley va directe a la ruïna més absoluta per culpa de les factures dels motels.
Leni: En Charley? EI meu amic Charley? Ni parlar-ne. De cap de les maneres. Mai no ha mirat a la cara a cap altra dona.
Cler: Potser no la mira a la cara, i només se la tira.
Leni: Vols baixar la veu! On ho has sentit dir, això?
Cler: Algú del club de tennis m’ho ha explicat
Leni: Del nostre club de tenis? Qui t’ho ha explicat, això?
Cler: La Carole Newman.
Leni: La CAROLE NEWMAN? Ho sabia, ho sabia. No la suporto, l’odio, la tia aquesta. Té una boca tan gran que es podria empassar tranquil·lament un pot sencer de pilotes de tennis.
Ken: Com va per allà baix?
Leni: Ei, de conya, Ken.
Ken: Que bé! Ara torno.
Leni: No va ser la Carole Newman que va fer córrer aquell altre rumor?
Cler: Quin altre rumor?
Leni: El rumor que tu i jo ens separàvem.
Cler: No. No va ser la Carole Newman.
Leni: Ah, no? Aleshores qui va ser?
Cler: Vaig ser jo.
Leni: Tu vas començar a fer córrer aquest rumor?
Cler: Jo, tu, tots dos. Quan vam estar pensant de separar-nos, no vam parar de dir-ho a tothom, que no te’n recordes?
Leni: Ho vam dir als amics. Aquesta puta ho va dient al primer que passa.
Cler: Ei, ei, ei! No diguis puta a la Carole Newman davant meu. A més a més, no va ser la Carole Newman que va començar a fer córrer el rumor sobre en Charley. Algú altre del club l’hi va explicar a ella.
Leni: Qui l’hi va explicar?
Cler: En Harold Green.
Leni: Harold Green? Qui collons és en Harold Green?
Cler: Un nou soci del club. El van admetre per votació la setmana passada.
Leni: No m’ho puc creure. Un nou soci de merda per poders va fent córrer rumors sobre el meu millor amic? Amb qui juga al tennis?
Cler: No juga al tennis. És soci parcial. Només hi va per dinar.
Leni: Aquest fill de puta de nou soci parcial no jugador de merda per poders només va al club per dinar i per fer córrer rumors? A què es dedica a la vida?
Cler: A vendre BMWs.
Ken: No ha vingut ningú més, encara?
Cler: No, que jo sàpiga no.
Leni: Que passa alguna cosa?
Ken: Per què? A tu et fa l’efecte que passa alguna cosa?
Leni: Vols dir deixant de banda que no hi ha ni menjar, ni convidats, ni amfitrió, ni amfitriona, i que tu i la Chris només apareixeu d’un en un i mai tots dos a l’hora? Doncs sí, mira, em fa l’efecte que passa alguna cosa.
Ken: Molt bé. Molt bé; Len, Claire, seieu.
Ken: Està bé, no puc guardar més temps aquest secret Tenim un problema molt greu.
Leni: Justa la fusta! Què t’acabo de dir, Claire?
Cler: M’acabes de dir “justa la fusta”. Què hi ha, Ken? Explica’ns-ho.
Ken: En Charley En Charley mmm En Charley ha rebut un tret.
Cler: QUÈ?
Leni: UN TRET?
Cler: Oh, deu meu!
Leni: Per l’amor de déu!
Cler: No m’ho diguis!
Leni: Ai, que no puc respirar, que m’ofego.
Cler: Sisplau, digues que no és veritat.
Leni: Charley, Charley, no! No, Charley, no!
Ken: Calma’t, no és mort. Es troba bé.
Cler: No és mort?
Leni: Es troba bé?
Cler: On ha rebut e! tret?
Ken: Al cap.
Cler: Al cap? al cap? Oh, déu meu, un tret al cap!
Ken: No passa res. No és res greu. És una ferida superficial.
Leni: On li ha anat a parar la bala?
Ken: Li ha travessat el lòbul de l’orella esquerra.
Cler: El lòbul de l’orella? No és gens greu. Jo tinc forats a les orelles, no fan cap mal.
Leni: Ho veia venir, us ho juro. Digues la veritat, Ken, ha estat ella?
Ken: Qui?
Leni: La Maira, coi. Qui vols que sigui?
Ken: Per què ha de voler disparar-li la Maira un tret a en Charley?
Cler: Ah, però no saps el que està passant?
Leni: No n’has sentit dir res?
Ken: No. Què passa?
Cler: En Charley té una història fogosa amb una altra dona.
Leni: No és fogosa. Tu no saps si és fogosa. Ningú ha dit que sigui fogosa. És una història. Una història i prou.
Ken: Qui t’ho ha explicat, això?
Leni: A mi ningú m’ho ha explicat, això. El que jo he sentit dir és que la Maira tenia un rotllo.
Ken: Un rotllo amb qui?
Leni: Amb un home. Un tio. Un paio. Un xaval. Què sé jo?
Cler: A mi el que em va dir algú és que era en Charley qui estava tenint una història.
Ken: Qui és aquest algú?
Leni: Una puta del club que es diu Carole Newman.
Cler: No és una puta. I només em va dir el que li havia dit a ella en Harold Green.
Ken: Qui és en Harold Green?
Leni: Un nou soci parcial per poders de merda que no juga mai al tennis i que només va al club per dinar i per fer córrer rumors.
Cler: Bé, doncs, a mi el que em sembla és que és en Charley l’únic que té una història si la Maira s’ha tornat prou histèrica per disparar-li un tret.
Ken: Voleu fer el favor d’escoltar-me, sisplau? La Maira no ho ha fet. És en Charley qui s’ha disparat ell mateix un tret de pistola. Ha volgut matar-se. Ha estat un intent de suïcidi.
Cler: SUÏCIDI?
Leni: No, Charley, no! Charley, Charley, no!
Ken: Ja n’hi ha prou! Vols parar de fer el ploramiques! Es troba bé.
Leni: I com s’ho ha pres la Maira, doncs? Oh, déu meu, deu estar feta pols.
Cler: Me’n vaig a dalt amb ella. Deixeu-me anar a dalt amb ella.
Ken: No cal que vagis a dalt amb ella. No fa al cas que vagis a dalt amb ella. No hi és. Se n’ha anat.
Cler: Se n’ha anat? En Charley es dispara un tret al cap i la Maira se’n va de casa tan tranquil·la?
Leni: L’abandona precisament ara? Ara que està allà tancat amb una bala a l’orella?
Ken: No la té a l’orella. Li ha travessat l’orella. VOLEU FER EL FAVOR D’ESCOLTAR-ME?, SISPLAU! Potser la Maira no hi era quan va passar. La Chris i jo estàvem aparcant el cotxe quan hem sentit el tret. La porta d’entrada era tancada. He hagut d’anar per darrere la casa i trencar el vidre de la finestra de la cuina.
Leni: Estigues una estoneta callada, eh, carinyo? Deixa’ns parlar a mi i a en Ken. Tu escolta només. Així que has entrat aquí trencant-ho tot de qualsevol manera i t’has precipitat com un boig escales amunt. Te l’has trobat a terra?
Ken: Me l’he trobat assegut al llit. Amb la tele engegada. Hi havia un pot de Vàlium a la tauleta de nit. Ell estava mig inconscient. He pensat que potser s’havia pres un parell o tres de pastilles per perdre l’oremus, s’havia apuntat al cap amb la pistola, i quan ja començava a endormiscar-se, s’havia disparat un tret que li ha travessat l’orella.
Leni: T’ha dit alguna cosa, en Charley? T’ha dit per què ho ha fet?
Ken: No ha obert la boca. Està pràcticament inconscient.
Leni: Heu trucat a la policia?
Ken: No. Només al metge. Li hem dit que havia caigut rodolant escales avall. Com que no s’ha fet mal, m’estimo més que tot això no es faci públic.
Leni: Hem de trucar a la policia. Aquest home és el tinent d’alcalde de Nova York. Estem parlant de la primera plana del New York Times. Fotos d’en Charley tapant-se el cap amb la jaqueta.
Ken: Sí senyor. Això és el que intento evitar fins que no esbrinem què ha passat.
Leni: Però si ho amaguem, ens convertim en còmplices tots plegats.
Cler: Sento un cotxe que s’acosta.
Leni: Si no truques tu a la policia, ho faré jo.
Ken: Ah, no, no ho faràs.
Leni: T’atreveixes a dir-me a mi el que no he de fer?
Cler: Està aparcant a l’entrada. És un Volvo familiar.
Leni: Un Volvo?!
Cler: Són l’Erni i la Cuqui.
Leni: L’Erni i la Cuqui?
Cris: Ken, la cremallera del vestit de la Maira s’ha encallat i no puc amb ella.
Ken: No, de cap manera.
Cris: Ah no?
Ken: Si ja ho saben.
Cris: Que la cremallera de la Maira s’ha encallat?
Leni: Que la Maira no hi és. Ja ho sabem. En Ken ens ho ha explicat.
Cris: Ah.
Cler: S’han aturat per mirar el nostre BMW.
Cris: I ja els has dit que en Charley s’ha tallat l’orella quan s’afaitava?
Ken: Que ho saben tot. El tret de pistola, el lòbul de l’orella, la nota que ha anat avall pel forat del vàter, tot.
Cris: Per què no m’has dit que els ho havies dit? Es deuen pensar que sóc idiota.
Leni: Com està en Charley?
Cris: Com un tronc. Dorm abraçat al coixí amb el dit gros a la boca.
Cler: Estan a punt d’entrar a la casa. Com pot ser que la Cuqui s’hagi pogut posar un vestit com aquest per a una festa com aquesta?
Ken: Molt bé, què hem de fer? Els ho expliquem, sí o no?
Cler: Per què no? L’Erni no és el seu psicoanalista? Tot el que se li explica a un psicoanalista sempre és confidencial.
(Sona el timbre)
Leni: Què fem, doncs? Truquem a la policia o no truquem a la policia?
Cris: Jo dic que no. La Cuqui fa aquell programa de cuina a la tele. Suposeu que sense voler se li escapa alguna cosa en directe
Leni: En un programa de cuina? Et penses que dóna receptes de suïcidis a la brasa?
Leni: Chris, serveix-nos alguna beguda. Hem d’estar distesos, com si ens estiguéssim divertint.
Cris: Així, què? L’hi diem a l’Erni però no l’hi diem a la Cuqui?
Leni: No l’hi diem a cap dels dos! Em sap greu dir-t’ho! (Sona el timbre de la porta)
Leni: Obre la porta i acabem!
Ken: Claire, no obris fins que no hagi pujat. Si en Charley es desperta, potser acabaré sabent la història per la seva pròpia boca. (Puja les escales a corre-cuita cap a l’habitació de CHARLEY.)
Cler: Esteu llestos?
Leni: Sí! Estem llestos, estem llestos!
Escena 6
Cler: Cuqui! Erni! Quina il·lusió! Tenia tantes ganes de veure-us!
Cris: Ai, mare meva, quina gràcia, Leni. Hauries hagut de ser actor, de debò.
Cler: Atenció tothom!: l’Erni i la Cuqui.
Leni: Hola, Erni. Hola, Cuqui.
Cris: Hola, Cuqui. Hola, Erni.
Erni: Hola, Chris. Hola, Leni.
Cris: Vinga, vinga, continua amb la història aquesta. I què li va respondre en Gorbatxev?
Leni: En Gorbatxev? Doncs li va dir: “No ho sé. No l’he tastada mai, la carn de gat.”
Cuqui: Tots aneu tan ben arreglats, oh, que macos
Cler: Cuqui, el teu vestit em torna boja. Tu sempre desenterrant les coses més originals. D’on l’has tret?
Cuqui: Ui, mare de déu, aquest té seixanta anys. Era de la meva àvia. Se’l va emportar de Rússia.
Cler: No és el que et vas posar per l’acte de la Distròfia Muscular de! juny passat?
Cuqui: No. Pel de l’Emfisema de l’agost.
Cler: Oh, quin coixí més maco. És per en Charley o per la Maira?
Cuqui: No, és per la meva esquena. EI duia dins el vestit però se m’ha sortit al cap d’una estoneta de posar-me’l.
Erni: Estàs bé, amor meu?
Cuqui: Molt bé, cuquet meu.
Cris: Tu sempre amb els teus problemes d’esquena. Deu ser fatal.
Cuqui: No tant. Ho puc fer tot excepte asseure’m i aixecar-me.
Erni: Ei, Leni, aquell és el teu BMW? Per fer dos dies que el tens, déu n’hi do la pallissa de quilòmetres que li deus haver donat
Leni: Un tio ha sortit disparat d’un garatge i m’ha fotut una trompada al costat que m’ha deixat sec. El cotxe només té setze quilòmetres. Tinc una estrebada al coll que no et pots ni imaginar.
Cuqui: Oh, quin regal, deu ser preciós. Qui l’ha dut? Oh, déu meu Que he trencat alguna cosa? Què era?
Leni: Un gerro de cristall de Bohèmia.
Cuqui: Ai, no m’ho diguis! Leni! Claire! Quin greu que em sap.
Erni: Ha estat un accident, carinyo. Us en comprarem un de nou, per descomptat.
Leni: Home, si hi insisteixes. Per mi, tant és, eh?
Cris: Què? No voleu prendre res, cap dels dos?
Erni: Jo sí, alguna coseta.
Cris: Què et ve de gust?
Cler: Ja hi vaig jo.
Leni: No, jo, que estic més a prop del moble.
Erni: Que me la servireu tots tres, la copa? Això sí que són amics. M’encantaria prendre un bourbon, sisplau.
Cuqui: Hauria hagut de deixar que ho recollís la dallonses, com se diu? La Mau Lu.
Cris: Mai Li. Té, Ern.
Cuqui: On és en Ken?
Cler: En Ken? En Ken és amb en Charley.
Cuqui: I la Maira?
Cler: La Maira és amb en Ken Estan esperant que la Maira acabi de vestir-se.
Cuqui: Ooooh! Ooooh! Ooooh!
Cler: Què passa?
Cuqui: Una fiblada. Ja està, ja m’ha passat. Estic bé. M’agafa un pinçament aquí a l’esquena i tal com ve se’n va.
Erni: Estàs bé, croqueta?
Cuqui: Molt bé, pitxurri.
Leni: Escolteu, no us ve de gust que anem a seure a fora? Fa un vespre preciós.
Erni: Bé. Bé, molt bé, nanos, què està passant aquí?
Cler: Què vols dir?
Erni: Us penseu que no me n’he adonat, que us esteu comportant de manera estrafolària? Tres persones volen servir-me una copa. La Chris vol que senti un acudit d’en Gorbatxev. En Leni vol que sortim a fora. Tots plegats, a veure qui la diu més grossa. Per què? No en tinc ni idea. M’equivoco?
Cris: Ara entenc que fotis aquestes clavades als teus pacients. Molt bé Algú l’hi haurà d’explicar.
Leni: Explicar el què?
Cris: La sorpresa.
Leni: Quina sorpresa?
Cris: Bé, pel meu gust, és la cosa més maca que us pugueu imaginar, oi que sí, Claire?
Cler: Oh, i tant, i tant!
Cris: Explica’ls-hi tu.
Cler: Ui, no, i ara!, tu ho explicaràs molt millor que jo.
Cuqui: Perdoneu que us interrompi. Em penso que hauria de seure.
Cris: Ja t’ajudo jo.
Leni: Ja ho faig jo.
Cler: Ja la tinc.
Cuqui: El coixí. Necessito el coixí.
Leni: Aquí el tens.
Erni: Estàs bé, polleta?
Cuqui: Molt bé, pollastre Au, vinga, quina és aquesta sorpresa tan fantàstica?
Cris: Bé En Charley i la Maira van decidir com que havien de venir els seus amics més íntims per celebrar el seu desè aniversari van pensar que ho farien sense els criats.
Cuqui: Ah-ha
Cris: Ni Mai Li, ni ningú.
Cuqui: Ah-ha
Cris: Quina meravella, oi? Sense ajuda de ningú. Només nosaltres tot sols.
Cuqui: Vols dir que ens hem de ficar tots a la cuina per cuinar?
Cris: Tots excepte en Charley i la Maira. La Claire i jo els hem dit que es quedessin a dalt descansant i que no patissin. Ja els avisarem quan ho tindrem tot enllestit.
Cuqui: I què hem de fer per sopar?
Cler: Ui, si hi ha de tot. Carn rostida, gall dindi fumat, ànec i pasta?
Erni: Carn rostida? Ànec? Massa colesterol per a mi.
Leni: Erni, no hem vingut aquí per viure un parell de dies més. Sinó per passar-nos-ho bé.
Cuqui: No acabo d’entendre per què ens hem posat els nostres millors vestits per passar la nit a la cuina fent el sopar.
Cris: Sisplau, no crideu tant. Si ens senten en Charley i la Maira, els esguerrarem la sorpresa.
Erni: Quina sorpresa? Però, que no era una idea d’ells?
Cuqui: Prou. Escolteu, no vull que per culpa meva se’n vagi en orris aquesta festa. Jo m’encarregaré de cuinar-ho tot i l’Erni pararà la taula i servirà els plats.
Erni: Carinyo, ningú t’ha demanat que ho facis tot tu.
Cris I Cler: Si ella ho vol fer, que ho faci. És clar que sí. Per què no? Per nosaltres, cap problema.
Leni: Si això la fa feliç, pot netejar la casa i tot, també.
Cuqui: Au, ja està, doncs, tot resolt. Doneu-me només tres quarts d’hora. Us prometo que el sopar d’aquesta festa serà el millor que haureu tastat mai a la vida.
(De sobte, se sent un tret de pistola)
Cuqui: Ah, socors!
Erni: Què cony ha estat això?
Ken: No passa res. No ha estat res. Tot controlat. Hola, Erni. Hola, Cuqui Oh, Chris, carinyo, et sabria greu pujar només una estona?
Cris: Podeu disculpar-me només una estona? Em sap molt de greu, odio aquestes situacions.
Erni: M’he tornat boig o això era un tret de pistola?
Leni: Un tret de pistola? Nooo. Em penso que ha estat el tub d’escapament d’un cotxe, que ha petat.
Erni: Dintre l’habitació d’en Charley?
Cuqui: Erni, potser hauries de pujar i veure què ha estat.
Leni: Per què? Ja hi són la Chris i en Ken i en Charley i la Maira. Són més a dalt que nosaltres a baix.
Cuqui: Però si és un tret de pistola, no pots fer com si no passés res. Erni, fes el favor de pujar i veure què ha estat
Leni: Ah, ja ho tinc. Ja ho tinc. Ja sé què ha estat, home, és clar que sí Un globus. No han parat d’inflar globus per a la festa tot el sant dia.
Erni: Quina mena de globus era aquest, un d’aerostàtic, potser? Hi pujo.
Leni: Claire, per què no poses una miqueta de música? Ara vinc. Aviseu-me si truca el doctor Doolittle.
(Sona el telèfon)
Erni: Ja l’agafo jo. Continuo pensant que pel soroll, allò era un tret. És el meu grup de teràpia de divendres al vespre. Tinc sessió telefònica amb ells.
Cuqui: Vés-hi, vés-hi, carinyo. Puc aixecar-me tota sola.
Cler: (Sona una altra línia telefònica.) Digui? Sí, sí que hi és. No, ha estat el meu marit qui li ha trucat.
Leni: Qui truca?
Cler: Un criat del doctor Duddley.
Leni: Ah, socors! Què és això?
Cler: La Cuqui.
Cuqui: No passa res. Ho faig molt sovint. M’ajuda a fer baixar la tensió de l’esquena.
Leni: On és l’Erni?
Cler: Allà. Què ha passat allà dalt? Ha pres mal en Charley?
Leni: No. Estava dormint. En Ken volia amagar la pistola a l’armari perquè en Charley no la trobés. Ha ensopegat amb les sabatilles d’en Charley i se li ha disparat la pistola molt a prop del cap. No sent absolutament res ni per una orella ni per l’altra.
Cler: En Ken o en Charley?
Leni: En Ken. En Charley ni s’ha mogut, està completament flipat amb el vàlium que s’ha pres.
Cler: Han penjat. Però t’he agafat el missatge.
Leni: M’ho podies haver dit quan he sortit al replà, no? Què t’han dit?
Cler: Que el doctor Duddley ja havia trucat abans a aquest número. Que no pensa tornar a sortir del teatre una altra vegada.
Leni: Ara mateix em canvio de metge. No penso posar la meva vida en mans d’un metge de l’Hospital del Mont Sinaí amb més vocació per la crítica teatral que per la medicina. Sí? Torno a ser en Leonard Ganz. Que quedi ciar que el doctor Duddley no ha trucat abans a aquest número. Faci el favor de dir-li que em truqui immediatament. És important.
Cler: Escolta, per què en Ken ha fet pujar la Chris a l’habitació?
Leni: Per trucar al metge d’en Ken i preguntar-li què ha de fer per la sordesa que li ha agafat. Ell no hi pot parlar tot sol, per telèfon, amb el metge, perquè no el sentiria. Me’n torno a dalt.
Cler: Això vol dir que la Chris li ha dit al metge que se li ha disparat una pistola? Aleshores li deu haver explicat tot el que li ha passat a en Charley.
Leni: No. Li anava a dir que en Ken estava passejant pel jardí de la casa i li ha explotat la tapa de la bomba d’aigua a un pam de les orelles.
Cler: Molt bona idea.
(sona el telèfon)
Cler: Digui? Ah, doctor Duddley, gràcies per trucar. Vols parlar amb ell?
Leni: Hola? Doctor Duddley? Gràcies per tornar-me la trucada Bé, doncs, jo anava amb el meu BMW i un imbècil se m’ha tirat a sobre fa uns vint minuts aproximadament. Tinc una petita estrebada aquí al En Charley? Charley Brock? No, no estic trucant per comentar-li res d’en Charley. Per què ho diu? Hòstia! El doctor Duddley també és el metge d’en Charley. Ui, no, no, en Charley està molt millor. Ara està descansant La Chris Gorman? Coneix en Ken i la Chris? Ah, sí, em penso que ella li ha trucat, a vostè, oi? També és el metge d’en Ken!
Cler: Potser en té l’exclusiva.
Leni: Vols fer alguna cosa de profit en lloc d’estar-te aquí aturada? Posa música, per exemple. Doctor Duddley? Perdoni. Que em posi una compresa freda? Oh, i tant, quina bona idea. Moltes gràcies! Ara li passo la Chris. No pengi. Quin botó s’ha de prémer perquè això soni a l’habitació d’en Charley?
Cler: Per què? Qui el sentirà, el telèfon, si sona allà dalt?
Leni: Per l’amor de déu, ets pitjor que un gra de pus al cul. Val més que pugi ara mateix a buscar la Chris. Doctor Duddley? Què? Oh, sí, és la meva dona, la pobra, que pateix molt amb un gra de pus que té al Però no, no és greu, no el té infectat ni res. Li fa res esperar un minutet, que aviso la Chris, sisplau? A aquest paio li devem un bon regal. Li enviarem la Cuqui i que l’agafi com a pacient. Vés a veure on ha anat a parar l’Erni amb la meva beguda, vols?
Erni: M’ha semblat sentir en Leni per aquí.
Cler: Dóna-me-la a mi, que l’hi guardaré. Com està la Cuqui?
Erni: T’ha dit en Leni què ha estat aquell soroll?
Cler: El tret de pistola?
Erni: Ah, però era un tret de pistola?
Cler: No, home, volia dir el soroll que tu pensaves que era un tret de pistola.
Erni: No era un globus, a mi no m’enganya.
Cler: No. Ha estat un pot d’escuma d’afaitar. Que ha explotat.
Erni: Li ha explotat l’escuma d’afaitar?
Cler: No passa res. Es neteja amb una mica d’aigua i no en queda ni rastre.
Cuqui: Erni? Et necessito, hauries de treure a fora les escombraries.
Leni: D’aquí a una estona estaràs com nou. Creu-me, aquestes coses no duren molt.
Ken: Creus que aquesta nosa em durarà molt?
Leni: Entra a l’habitació de convidats i descansa una mica, eh, Ken? Et sentiràs millor.
Ken: Potser hauria d’entrar a l’habitació de convidats i descansar una mica, no et sembla?
Leni: Bona idea, sí senyor.
Cler: Què li ha dit el doctor a la Chris?
Leni: Li ha donat el telèfon d’un altre metge. Es veu que ell tampoc no es troba gaire bé. El coll m’està matant un altre cop. Necessito un conyac.
Ken: Que ha vingut el teu cunyat?
Leni: No, conyac, un conyac! Au, vinga, Ken. Et tornaré a escalfar la tovallola.
(apareix Erni bellugant els dits adolorits.)
Erni: Merda, m’he cremat els dits! Ah, crema, crema, crema, oh, déu, com crema!
Cler: Què ha passat?
Erni: A la Cuqui li ha caigut la bossa de gel a terra i ha relliscat i s’ha aferrat al cantell de la cuina. Ha fet trontollar l’olla bullent del foc i anava a caure-li al damunt, quan jo l’he agafat al vol. Aleshores l’he deixat anar damunt la taula i he trencat la gerra de l’aigua i el vidre s’ha fet miques i ha saltat pels aires i ha anat a parar al seu braç i la pobra està sagnant com una truja en una matança. Li he embenat el canell amb un drap de la cuina i l’he deixada allà abraçada a un armari. Però necessito unes gases d’embenar per a ella i una pomada pels meus dits. És la primera vegada a la vida que veig passar tantes coses en tan poc temps.
Leni: És al·lucinant que, amb el mal que té, sigui capaç de dir tot el que ha dit sense deixar-se ni una sola paraula.
Cler: Vés a buscar les gases. Què hi fas aquí aturat com un estaquirot?
Cris: Ja han aparcat. No vull saber qui és ni m’importa. Per què no hi vas tu a mirar?
Cler: Com si estiguéssim a punt de rebre una bona notícia, d’acord? Són en Glen i la Keisi.
Cris: En Glen i la Keisi Cooper? Junts?
Cler: Almenys així és com van caminant.
Cris: He sentit dir que tenen problemes.
Cler: Caminant, no.
Cris: Ai, mare de déu! Sabies que en Glen acaba de presentar-se com a senador per l’estat de Poughkeepsie?
Cler: I què?
Cris: EI que més li convé en aquest moment és entrar en aquesta casa i veure’s implicat en un intent de suïcidi encobert. Ja pot dir-li adéu a la seva carrera.
Cler: Potser a en Ken se li acut alguna solució abans que truquin al timbre.
(Sona el timbre de la porta.)
Cler: Bé, serà una campanya electoral un pèl dura.
Cris: Escolta, he d’anar al lavabo. Obre tu la porta, jo torno de seguida.
Cler: Ah, no, un moment! Em toca a mi, jo encara no hi he anat des que he arribat.
Cris: Saps què et dic?: a la merda la porta! Que l’obri algú altre! Au, som-hi.
(El timbre de la porta toma a sonar)
Leni: No hi ha ningú que pugui obrir la porta? Chris? Claire?
Ken: Que em crida algú?
Leni: No, Ken. Torna’t a posar la tovallola a les orelles. Claire? Chris? On us heu ficat? Hòstia! M’estic començant a trobar pitjor que el meu cotxe.
Erni: Leni? Que ja les tens, les gases per embenar?
(Torna a sonar el timbre.)
Erni: Que no pensa obrir ningú?
Erni: Hola.
Glen: Bona nit.
Erni: Bona nit. No sé pas on són, tots els altres.
Keisi: Què vol dir?, que som els primers?
Erni: No. Ja ha arribat tothom. Però s’han dispersat una mica, com si diguéssim.
Glen: Em pot posar alguna cosa per beure, sisplau? Un whisky doble, tot sol.
Keisi: Jo, un Perrier amb llima, sense gel.
Erni: I tant. Ara mateix. Em sembla que no ens coneixem. Sóc l’Erni Cusack.
Glen: Hola, Erni.
Erni: M’encantaria quedar-me una estona amb vostès per fer-la petar una mica, oi?, però és que la meva dona no para de rajar sang a la cuina.
Glen: La seva dona?
Erni: La Cuqui. S’ha trencat la gerra de vidre de l’aigua i s’ha tallat el braç. Jo m’he cremat els dits.
Glen: Quina desgràcia.
Erni: No és greu, no pateixin. El sopar estarà enllestit de seguida. Molt de gust de conèixer'ls.
Glen: Que estrany que ja no tinguin la cuinera xinesa
Keisi: Estic bé?
Glen: Sí. Molt.
Keisi: Em sento com un drap brut.
Glen: No, dona. Estàs preciosa.
Keisi: Aquest pentinat no em queda bé, oi? Ja m’he fixat com em miraves els cabells al cotxe.
Glen: No te’ls he mirat.
Keisi: Ah, no? I què miraves, doncs?
Glen: Em penso que la carretera.
Keisi: No m’equivoco mai quan sé que no suportes la roba que porto.
Glen: M’encanta aquest vestit. Sempre m’ha agradat.
Keisi: Aquesta és la primera vegada que me’l poso.
Glen: Sempre m’ha agradat el teu estil a l’hora de vestir-te, volia dir.
Keisi: Ets tan difícil de complaure! No puc més!
Glen: Però què he dit?
Keisi: Si és el que no dius el que realment em posa histèrica.
Glen: El que no dic? Però, com et puc posar histèrica si no et dic res?
Keisi: No ho sé. Per les mirades que em fas.
Glen: Jo no t’he fet cap mirada.
Keisi: Quin horror, quina conversa més superficial. És increïble, la quantitat de bajanades que he arribat a dir. Semblem una parella d’aquelles dels collons dels culebrons de merda de la tele.
Glen: Ah, ja ha arribat l’hora d’apujar el to?
Keisi: No, senyor Perfecte, no pateixis. No ha arribat l’hora d’apujar el to. No estic disposada a rebre ganyotes, arrufades, badalls, emprenyaments, ni burles. Déu me’n guard, d’haver-te d’ensenyar les meves debilitats humanes, podria despertar-me demà amb els papers del divorci a la mà.
Glen: Però què t’ha agafat últimament amb això del divorci? A què treu cap aquesta mania? A vegades no et miro perquè em fa por que pensis que no t’agrada la manera com et miro.
Keisi: No sé què cony vols de mi, Glen. De debò que no ho sé.
Glen: No vull res de tu. Vull dir que m’agradaria que estiguéssim de la manera que estàvem abans d’estar de la manera que estem.
Keisi: Oh, a vegades em fas venir febre Vull tornar a casa.
Glen: Tornar a casa? Si acabem d’arribar. Encara no hem vist ningú.
Keisi: No crec que pugui aguantar així tota la nit. Ho sap tothom, com ens va. Són els teus amics. Merda, i tu esperes de mi que em comporti com si no passés res.
Glen: Si no passa res. De què estàs parlant?
Keisi: Ja n’hi ha prou de mentides, cabró de merda. Tota la puta ciutat aquesta dels collons sap que tens un rotllo amb aquell tros de carn sense cervell de putarranca barata i cutre!
Glen: Vols baixar la veu? No hi ha res. Ho estàs exagerant tot de mala manera. Amb prou feines la conec, aquesta dona. És del Comitè de Recaptació de Fons per al Partit Demòcrata. Només he xerrat amb ella i amb el seu marit en un parell de còctels, per l’amor de déu.
Keisi: Et penses que sóc imbècil?
Glen: No.
Keisi: Et penses que sóc cega?
Glen: No.
Keisi: Et penses que no sé què hi ha entre vosaltres?
Glen: Sí, perquè no ho saps.
Keisi: Ara et diré una cosa, Glen. M’estàs escoltant?
Glen: Si tinc les orelles dretes com un gos de caça, que no ho veus?
Keisi: Ara fa un any que sé que tens el rotllo aquest amb la Carole Newman.
Glen: Que al·lucinant, oi?, perquè me la van presentar fa quatre mesos. Ara et prego que em facis el favor de parlar més baix. El majordom ho deu estar sentint tot.
Keisi: Et penses que em preocupa un majordom i una criada que raja sang? Si ho saben tots els meus amics que t’has embolicat amb un putot, què coi m’importa que ho sàpiguen els criats?
Glen: No sé què t’ha agafat, Keisi. És per culpa de les meves ambicions polítiques? És per això que estàs tan malament? Et sents desplaçada d’alguna manera perquè em presento com a candidat al Senat?
Keisi: Ah, és clar, ara sóc jo la dolenta, oi? Sóc l’harpia, la bruixa, l’esposa malvada que t’amarga l’existència. Doncs escolta’m bé, senyor senador d’Estat no et pensis que sóc l’única que sap què està passant. Tothom en va ple, reietó. Creu-me.
Glen: Què vols dir? No deus haver dit res a ningú, no?
Keisi: Ah, això et preocupa? La teva reputació? La teva carrera? El teu lloc d’honor en la Història d’Amèrica? Saps quin serà el teu lloc en la Història d’Amèrica? Un segell commemoratiu de tu i del teu putot juntets a l’habitació d’un motel.
Glen: Estàs massa histèrica aquesta nit, Keisi. Desvarieges. Ja has tornat a grapejar el teu pedrot de cristall de quars, oi que sí? Et vaig dir que llencessis aquest coi de pedrotes d’una vegada. Són perilloses. Són com cocaïna petrificada.
Glen: No el treguis, Keisi. No comencis a grapejar el teu quars a la festa. Et fa tornar boja.
Glen: Treu-lo d’aquí. Que no ho vegin els meus amics, això que fas.
Keisi: Molt bé. Doncs que no ho vegin els meus amics, això que fas tu.
Leni: Glen! Keisi! Mira!, m’ho he pensat, que éreu vosaltres. Com va la cosa?
Ken: Molt millor, gràcies!
Leni: No anava per tu, Ken. Són en Glen i la Keisi.
Glen: Estem molt bé. Perfecte. Hola, Len Keisi, aquest és en Len Keisi.
Keisi: Leonard.
Leni: No és un caramel! de gel, això que té la Keisi?
Glen: No, és una pedra de cristall de quars.
Leni: Ah. On són la Chris i la Claire?
Ken: Que ha vingut algú?
Leni: EN Glen I LA Keisi! JA T’HO HE DIT! És en Ken. Se li han tapat les orelles. Un cop d’aireQui us ha obert la porta?
Glen: El majordom.
Leni: El majordom? És aquí, el majordom?
Glen: Ens està preparant la beguda.
Leni: Que estava sol?
Glen: No, amb la cuinera.
Leni: Amb la Mai Li? Oh, que bé. Quina sort que han tomat. Hem estat molta estona sense cap criat que ens donés un cop de mà.
Glen: Ah, sí? On són en Charley i la Maira?
Leni: En Charley i la Maira? Doncs si no m’equivoco, són a la seva habitació. Disculpeu-me, nois. He d’anar a buscar un parell de gases per embenar. Charley? Maira? Que us fa res que entri una estona? No, i ara, entra, entra!
Ken: Leni? Leni, on t’has ficat?
Glen: Ken? Hola. Som en Glen i la Keisi.
Ken: Leni? Ets tu? Qui hi ha, aquí baix? Glen? Que ets en Glen?
Glen: Sí, i la Keisi. Ja ens han dit que has agafat un cop d’aire.
Ken: Que semblo un captaire? Home és que aquests últims dies no he dormit gaire bé, saps? Hola, Keisi. Ja ho saben, els altres, que sou aquí?
Glen: Sí. Acabem de veure en Leni.
Ken: Per cert, què heu vist en Leni?
Glen: Sí. Ha entrat a l’habitació d’en Charley.
Ken: Ho sento. No hi sento. És que m’ha explotat la tapa de la bomba d’aigua a un pam de les orelles.
Glen: I ara, però, què dius?!
Ken: Que m’ha explotat la tapa de la bomba d’aigua a un pam de les orelles!
Glen: Sí, sí, ja t’he sentit.
Ken: Ho sento. No et sento. Ningú no us ha ofert cap beguda?
Glen: Sí, el majordom.
Ken: Perdoneu, eh, és que tots els criats són fora. Se n’han anat cap allà a l’Orient o alguna cosa així.
Keisi: Ei, tu, que aquest no està bé del terrat.
Ken: Sí, un cafè sol ben carregat, per a mi també, gràcies. Però abans vaig a veure si en Leni és a l’habitació d’en Charley. De seguida baixarem tots plegats. Maira? Et molesta si entro?
Leni: No, i ara, estimat. Entra, entra.
Keisi: Ara vinc.
Glen: On vas?
Keisi: A esbandir el meu quars. Suposo que aprofitaràs per fer una trucadeta ràpida així que foti el camp, oi? Que hi ha algú, aquí dintre?
Cris: Qui hi ha?
Keisi: La Keisi. Qui és?
Cris: Sóc la Chris Un segon, Cass, ara surto. No he sentit el timbre de la porta. Si no, us hauria obert jo. Hola, Glen.
Glen: Hola. Escolta, que passa alguna cosa, aquí?
Cris: No ho sé ben bé A veure, qui heu vist?
Glen: Bé, en Leni i en Ken fa no res. I el majordom i la Mai Li.
Cris: Heu vist la Mai Li i el majordom? Ai, la mare, dec haver estat una pila d’hores allà dintre!
Keisi: Has acabat del lavabo?
Cris: Jo? Ui, sí, només faltaria.
Keisi: L’has deixat tancada per dintre.
Cler: Qui hi ha?
Keisi: La Keisi. Però, qui és?
Cler: Sóc la Claire. Un segon, Cass, ara surto. Hola, Cass. Hola, Glen. Oh, però que macos que esteu On són els nois?
Glen: Bé, en Leni i en Ken són a dalt amb en Charley i la Maira. La Maira semblava una mica nerviosa, per la veu que feia.
Cler: Has parlat amb la Maira?
Glen: No. L’he sentit que parlava amb en Ken i amb en Len.
Cler: M’encantaria haver gravat la conversa aquesta i tenir-ne una còpia.
Keisi: Sabeu si hi ha algú més al lavabo?, perquè jo hi haig d’anar.
Cris: La Mai Li i el majordom són aquí.
Cler: No fotis. On són l’Erni i la Cuqui?
Glen: Bé, l’Erni l’acabo de conèixer. És ell el majordom, oi?
Cris: Ah. No. Ja. Bé, una menys.
Glen: Així que fa poc que han tomat de l’Orient?
Cris: Em fa l’efecte que sí. Oh, sí que estàs ben informat.
Glen: Per què tothom és a dalt, a l’habitació d’en Charley?
Cris: Ah, per res. És que fan una cosa a la tele que no es volien perdre.
Cler: Sí. Ei, molt bona, Chris, molt bona.
Leni: Bé, això ja comença a assemblar-se a una festa!
Glen: Què esteu mirant tots plegats allà dalt?
Leni: Mirant? On?
Glen: A la tele.
Cris: La cosa aquesta que esteu mirant amb en Ken i amb en Charley i la Maira.
Leni: Ah! Ah! La cosa aquesta. El programa aquest. És un documental especial de la NBC sobre en dallonsis, en ai, com se diu, aquest, ara, que no em surt?
Cler: En Hitler.
Leni: Sí. La cosa aquesta d’en Hitler.
Glen: En el seu desè aniversari de bodes us poseu a mirar un documenta! d’en Hitler?
Leni: D’en Hitler quan era petit. Un tractament del tema radicalment nou.
Erni: El sopar estarà llest de seguida. Un whisky doble, tot sol.
Glen: Ah, gràcies.
Erni: Leni, ja has agafat les gases d’embenar?
Leni: Les gases? Ah, sí. Ja les tinc. Les he deixades sobre el Hitler Sobre la tele. Ara torno.
Glen: Escolta, perdona, t’he confós amb el majordom.
Erni: Ja m’ho temia. No, sóc psicoanalista.
Glen: Oh, quina vergonya. Sóc en Glen Què tal, la teva dona? Potser l’hauria de veure un metge. En Charley en té un a deu minuts d’aquí, el doctor Duddley.
Cris: Ah. Ja li hem trucat. Està molt enfeinat, no pot venir.
Erni: Li heu trucat pel braç de la Cuqui?
Cler: No, pel coll d’en Leni.
Glen: El coll d’en Leni?
Cris: I quan ens va trucar ell, també li vam comentar això de les orelles d’en Ken.
Erni: És increïble, eh? Per un pot d’escuma d’afaitar que li ha explotat a la cara.
Glen: Que no era la tapa de la bomba d’aigua?
Cler: Sí senyor. Resulta que la pressió de dintre la bomba era tan bèstia que va fer explotar el pot d’escuma d’afaitar.
Erni: Doncs jo no ho he sentit.
Leni: Ja les tinc. Ja les tinc.
Glen: Trobo que hi ha una certa excitació en l’ambient.
Cler: A veure si endevines qui és el metge d’en Glen?
Erni: Un moment! Ets en Glen Cooper! De Poughkeepsie. T’acabes de presentar com a senador de l’Estat.
Glen: Doncs sí.
Erni: Tinc un amic íntim que el coneix molt.
Glen: Ah, sí? Com se diu?
Erni: Harold Green.
Leni: Harold Green!
Cler: Harold Green?
Glen: I tant que el conec, en Harold Green. Vam estudiar plegats a la Universitat de Pennsylvania. Fa bastants anys que no el veig.
Ken: Que vingui algú! Sisplau! Necessito alguna cosa per beure, m’ho porteu ja d’una vegada?
Glen: Què tal va la sordesa, Ken?
Ken: Sí, una cervesa m’està bé, gràcies.
Glen: Potser en Charley té algunes gotes per les orelles. No has vist cap pot de gotes per les orelles a la farmaciola quan hi has agafat les gases?
Leni: No, no hi he pensat.
Glen: Ja hi pujo jo i miraré si en trobo.
Leni: No. Ara me’n recordo. Ho he mirat. No n’hi havia. No me’n recordava que ho havia mirat.
(Sona el telèfon.)
Leni: Sí? Qui? Perdoni, operadora, no se sent gaire bé Ah, sí. Sí. Són en Harry i la Joan des de Veneçuela. Demanen per en Charley i la Maira.
Cler: Aquesta sí que no me la perdo.
Glen: La Joan? Si és la cosina de la Keisi! Espera, que vaig a buscar-la. Segur que la Keisi hi vol parlar. Keisi?
Leni: Ah, hola, Joannie. Sóc en Leni. Com estàs? Sí, sí, ha vingut tothom Ui, sí, ens ho estem passant la mar de bé
Glen: Keisi?
Leni: En Charley i la Maira? Oh, i tant, que hi són. Què et pensaves? Sí, ara mateix. Espera un segon. Claire! Posa-t’hi.
Cler: Jo? Si ha demanat per en Charley i la Maira.
Leni: Vols fer el favor de posar-t’hi!
Cler: Joan? Oh, però quina sorpresa! No, no, sóc !a Claire Ui, sí, una festa brutal La Maira? Oh, està estupenda, si la veiessis S’ha posat un kimono vermell moníssim. Sí, un regal que li ha enviat la mare de la Mai Li Espera, que te la passo. No pengis. Vine aquí. Ara et toca a tu.
Glen: Keisi? Són la Joan i en Harry. Que no hi vols parlar?
Cris: Joan? Hola, maca, carinyo. Què, per Veneçuela? No, no, sóc la Chris. Què dius, que els has enviat un regal? Un gerro de cristall de Bohèmia? Ah, coi, doncs em sembla que s’ha trencat. Espera, que ara t’ho explica la Maira.
Glen: Keisi, que no et trobes bé?
Cris: A qui li toca, ara?
Cler: A en Ken. En Ken no hi ha parlat, encara.
Cuqui: Dong dong dong, a sopar tothom!
Keisi: Qui ha estat? Qui ha donat aquests cops a la porta?
Glen: Jo. La teva cosina Joan està trucant des de Veneçuela.
Keisi: M’ha sortit el cor per la boca de l’ensurt! I m’ha caigut el quars a dintre el vàter! UN QUARS QUE TÉ DOS MILIONS D’ANYS!
Cris: Jo ja no puc més. Au, té. Total, estàs com una tàpia.
Keisi: Imbècil!
Ken: Sí, digui? Digui?
Erni: Vaig a avisar en Charley i la Maira.
Leni: Nooo!
Teló

Acte Segon
Glen: Encara no me’n sé avenir. Trobo que tota aquesta història és tan difícil de creure.
Leni: Troba que aquesta història és difícil de creure. Perquè hem fet l’impossible per amagar-vos la veritat.
Glen: La Maira se n’ha anat?
Leni: Sí senyor.
Glen: Els criats se n’han anat?
Leni: Sí senyor.
Glen: En Charley s’ha disparat un tret al lòbul de l’orella?
Leni: Sí senyor.
Glen: És ben absurd, tot plegat.
Cler, Cris I Leni: Sí senyor!
Erni: Com pot ser que no me n’hagi adonat? Tothom amunt i avall com bojos, ningú que obria la porta, pots de crema d’afaitar que exploten. Sóc cap de psiquiatria de l’Hospital Bellevue, com m’he pogut creure una història com aquesta? A tu no se t’ha notat res.
Cris: Ah, no?, doncs mira, estava tan desesperada per fumar, que he anat a l’habitació d’en Charley, m’he posat un tampó a la boca i he provat d’encendre’l.
Cuqui: No tens cap mena d’autocontrol?
Cris: Oh, i tant, només me n’he fumat la meitat.
Ken: Ja no aguanto més Aquesta pressió és insuportable, m’està matant. Em sap molt de greu, però he de fer-ho. La Maira no hi és! Els criats no hi són! En Charley és allà dalt i s’ha disparat un tret que li ha travessat el lòbul de l’orella! Potser ha estat un intent de suïcidi, o potser no, no ho sé. I ara, ni m’importa. Perquè estic content d’haver-me tret aquest pes de sobre.
Erni: Tranquil, Ken. Ho sabem. En Leni ens ho ha explicat.
Ken: Ho saps?
Erni: Sí.
Ken: Qui t’ho ha explicat?
Erni: En Leni ens ho ha explicat.
Ken: En Glen t’ho ha explicat?
Erni: No. Leni. Leni. EN Leni ENS HO HA EXPLICAT.
Leni: He suat com un porc fent veure que hi era la Maira. He fet autèntics diàlegs amb ella i tot, allà dalt. He hagut d’imitar la seva veu per si de cas algú escoltava.
Erni: I tu, Keisi? Notaves que passava alguna cosa estranya?
Keisi: Sí. Des de fa uns sis mesos aproximadament.
Erni: Què vols dir? Què vol dir?
Glen: L’heu de perdonar. Encara està molt afectada per la pèrdua del seu quars.
Glen: Això dels quarsos i dels cristalls, si no hi estàs avesat, no ho pots entendre. Es veu que tenen poders especials de debò. Per netejar-los bé, els has de rentar amb aigua de font natural. Els has de protegir de la llum directa del sol. La Keisi els frega acuradament cada nit amb un raspall de dents ben tou i lleugerament humit. Mai no els pots eixugar amb una tovallola. Els has d’acariciar amb una mena de roba flonja i avellutada. Realment són molt delicats.
Cris: No sé si això la podria ajudar una mica, però al menjador hi ha una enorme làmpada d’aquestes d’aranya de cristall. Vols que l’hi comenti?
Glen: Gràcies, Chris, però em sembla que no cal. Crec que ara val més deixar-la sola.
Keisi: No estic morta, sabeu? Us puc sentir. Potser en Ken no pot, però jo sí.
Leni: Amb el braç ferit i tot, Cuqui, has fet un sopar per llepar-s’hi els dits. Em trec el barret.
Glen: Molt bé! Molt bé!
Erni: Bravíssima.
Cris: Per la millor cuinera!
TOTHOM: L’ànec m’ha encantat. L’ànec era deliciós. Era tan cruixent. I la pasta estava especialment bona. Oi que sí? Quants minuts l’has fet bullir exactament?
Ken: Ningú pensa pujar i mirar si en Charley encara és viu? Hi ha un silenci de mort allà dalt, no us sembla?
Erni: Tens raó. Oh, déu meu, té tota la raó. Tots estàvem tan engrescats menjant i desfogant-nos plegats, que ens hem oblidat completament d’en Charley.
Leni: Molt bé, hi pujo jo i acabem amb tot això d’una vegada.
Glen: Espera, espera. Tots ens trobem en una situació prou delicada. No només el futur d’en Charley, sinó el d’una pila de gent depèn de com resoldrem aquest assumpte.
Cler: Et refereixes a tu, bàsicament, oi?
Glen: Bé, doncs no. La Keisi i jo som els últims que hem arribat aquí. Acabem de saber el que ha passat fa un minut. No hi estem gaire involucrats, que diguem.
Cuqui: I l’Erni i jo hem estat cuinant tota l’estona. Ningú no ens ha explicat res. Em sap greu.
Leni: Jo volia trucar a la policia. En Ken no m’ha deixat trucar-hi. Claire, volia trucar a la policia, jo?
Cler: En Leni volia trucar a la policia.
Cris: Així, què voleu dir? Que el responsable de tot és en Ken? Que ha de pagar ell els plats trencats?
TOTS ELS ALTRES: Oh, no. No, és clar que no No dèiem això Ningú ha dit això No he sentit que ningú digués això. Ningú no està acusant ningú de res.
Leni: El que estàvem dient, només, és que si s’ha d’assenyalar algú en concret, el més lògic és que sigui a ell, això és tot.
Cris: No m’ho puc creure. En Ken una mica més i es queda sord per tota la vida intentant de protegir en Charley i tots els que sou aquí. M’esperava alguna cosa més dels seus amics. Déu meu, quina colla de cagats Has sentit el que han dit, Ken?
Glen: Ei, ja la té, el quars!
Keisi: Escolteu, us demano disculpes a tots. Reconec que no m’he portat gaire bé aquesta nit.
Keisi: No, de debò i em sap molt de greu. He tingut bé, ja sabeu, he tingut un mal dia avui, i, bé, aquesta nit, jo no he vingut, no hi sóc.
Leni: Sí, dona. Com en Charley i la Maira.
Keisi: Sí, ai, quina gràcia. Ai, fas molta gràcia, Leni. A mi mai se m’acut res que tingui gràcia. Com t’ho fas?
Leni: Bé, no ho sé, jo només. Em deixes aixecar-me i et porto un vas de vi?
Glen: Molt bé, Keisi, ja n’hi ha prou.
Keisi: Què vols dir, carinyo?
Glen: Ja ho saps, el que vull dir. Pentina’t els cabells i asseu-te a una cadira.
Keisi: Tu saps de què parla, Len?
Cler: Perdoneu-me. Vaig a dalt a buscar la pistola d’en Charley.
Erni: Keisi. Tots els que som aquí som amics teus. Per què no véns amb mi a la terrassa i fem una xerrada llarga i tranquil·la?
Cuqui: Fes-ho i et quedarà una esquena pitjor que la meva.
Keisi: Oh, per l’amor de déu, ja sé què esteu pensant. És increïble, de debò. Perquè això mateix ens va passar a en Glen i a mi la setmana passada en una recepció del Comitè de Recaptació de Fons per als Demòcrates. Hi havia una dona estupenda, allà -molt atractiva, molt amable, molt refinada- i com que a vegades em sento tan poca cosa i tan insegura, em vaig pensar que estava lligant amb en Glen. Es van posar a ballar tan enganxats que semblava que els havien untat amb cola d’impacte.
Glen: Molt bé, Keisi, em penso que ens en anem.
(Sona l’intèrfon.)
Leni: Ja l’agafo. Sí? Charley? Et trobes bé? És en Charley.
Ken: Sandy? Qui és Sandy?
Glen: CHARLEY! CHARLEY! NO SANDY!
Leni: Sí, Charley, hi som tots En Len, en Glen, en Ken, la Claire, la Chris, la Keisi i la Cuqui. Sí, Charley, ho entenc. No, és totalment comprensible. Fes el que hagis de fer Nosaltres serem aquí. Necessita temps, diu que vol pensar.
Ken: Que es vol penjar? Socors, oh, déu meu, aturem-lo!
Glen: PENSAR! PENSAR! NO PENJAR!
Ken: Ah! Ai, déu! Ai, la mare!
Cris: Què? Què passa?
Ken: Les orelles m’han fet flop! Se m’acaben de destapar! Oh, quin soroll que hi ha aquí, si sembla el metro.
Erni: Impressionant, de debò, però jo estic tenint el primer mal de cap de tota la meva vida.
Ken: Fins i tot em puc sentir el pols. Va una mica accelerat, però està força bé.
Keisi: Vols que te’l prengui, Ken? Sóc molt bona, jo, fent aquestes coses.
Glen: T’ho adverteixo, Keisi. Acabaràs anant a parar al mateix lloc que el teu quars.
Keisi: No m’amenacis, carinyo, perquè en qualsevol moment puc començar a donar noms i cognoms.
Glen: S’ha acabat! S’ha acabat! Jo m’he de quedar, però a tu et fico dintre un taxi i cap a casa.
Keisi: No pateixis! ME’N VAIG CAMINANT.
Glen: Caminant? Vint-i-dos quilòmetres? Keisi, espera’m. Vols fer el favor d’esperar!
Cler: Em fa molta pena, pobra noia. Sobretot perquè un dia es farà vella i es morirà.
Ken: Xxxt! Calleu. Els puc sentir.
Leni: Sentir? Qui?
Ken: En Glen i la Keisi. Són a fora, on hi ha els cotxes aparcats. Us ho juro, els puc sentir parlar.
Erni: No crec que sigui assumpte teu escoltar-los, Ken.
Leni: Si pot sentir a través de les parets, i tant que sí, que és assumpte seu.
Ken: Ella li està parlant d’una dona. Està molt histèrica.
Cuqui: Ui, sí. Oh, i tant. Oh, quina puntada de peu més bèstia que li acaba de donar a aquell cotxe. De qui és el BMW?
Leni: Oh, no! al costat bo, m’hi jugo el que sigui. Merda!
Cris: Ara hi caic! És en Glen Cooper En Glen és el paio amb qui la Maira està tenint un rotllo
Cuqui: N’estàs segura?
Cris: Pensa-hi una mica. La Maira ha estat treballant com una boja en la campanya d’en Glen. Dues, tres nits per setmana. Molt tard, a les nits.
Cler: Oh, i tant. En Charley no és imbècil. Lliga caps, posa la Maira entre l’espasa i la paret, ella confessa, en Charley l’engega i la fa fora de casa, diu als criats que se’n vagin i intenta volar-se el cap.
Erni: Això no ho saps. Són suposicions teves. És molt, molt perillós fer aquesta mena d’afirmacions. Estàs d’acord amb mi, oi, Len?
Leni: No.
Erni: Per què no?
Leni: Perquè no em dóna la gana.
Erni: Escolteu, crec que ens hem de treure totes aquestes pardalades del cap. Pujo a l’habitació d’en Charley ara mateix, parlo amb ell i esbrinem el que ha passat realment.
Ken: Espera un moment! Alto! Per a en Charley, només la Chris i jo sabem que el tret a l’orella se l’ha disparat ell mateix, sí o no?
Ken: Crec que jo sóc l’únic que hi pot pujar. Li diré a en Charley que hi sou tots, aquí. I ell em preguntarà si ho sabeu tots, el que ha passat.
Erni: I tu li diràs: “no”.
Ken: Li diré: “no”. Aleshores en Charley em preguntarà, bé, si jo no sóc a baix, i la Maira no és a baix, i els criats no són a baix, què els hi has explicat?
Cuqui: La Keisi en farà una de grossa. Uuuuuuix!
Leni: Uix? Què vol dir uix? Ha vomitat sobre el meu cotxe?
Cuqui: Ha donat una bufetada a en Glen. Li surt sang del nas.
Cler: Avisa’m quan ell s’hi torni i la bufetegi a ella. No m’ho vull perdre per res del món.
Ken: Voleu fer el favor de callar? No em deixeu sentir el que estic pensant. Què estava dient?
Cris: Has dit: “crec que jo sóc l’únic que hi pot pujar. Li diré a en Charley que hi sou tots, aquí.” I ell et preguntarà: “ho saben tots, el que ha passat?” L’Erni ha dit: “i tu li diràs: “no”“. Tu has dit: “li diré “no”. Aleshores en Charley em preguntarà: “bé, si jo no sóc a baix, i la Maira no és a baix
Ken: Moltbémoltbémoltbé!
Erni: Ja ho tinc, ja ho tinc. Farem això: en Charley voldrà saber què li ha explicat en Ken. En Ken li explicarà a en Charley que ens ha explicat que a en Charley li han extirpat aquest matí una enorme berruga benigna de l’orella, però que es troba bé. I que de sobte, després, a la tarda, la mare de la Maira s’ha trencat l’os de la pelvis i que la Maira ha hagut de portar-la a l’hospital i s’hi ha de quedar tota la nit.
Els criats, pensant-se que s’havia anul·lat la festa, han deixat el menjar de qualsevol manera i se n’han anat a casa seva. Tot ha passat tan de pressa, que s’han oblidat de trucar-nos. Hem vingut tots, ens hem assabentat del que passava i hem decidit fer el sopar nosaltres mateixos Ja està.
(Sona el telèfon)
Erni: Calmem-nos tots plegats una mica, i ja està, eh? Digui? Sí? Sí, sí que hi és. De part de qui, sisplau? Ja, és clar. Molt bé Un moment, sisplau. És una dona. Demana per a en Glen.
Cler: I què?
Erni: Sembla la veu de la Maira.
Cuqui: Ja té collons la cosa!
Ken: El vaig a buscar?
Erni: Espera un segon. En Glen és a fora, acaba de sortir ara mateix. Li puc dir qui li truca? Ja, és clar. Molt bé No pengi. No ho sé dir. Potser ho és, potser no ho és.
Cuqui: Què t’ha dit, ella, quan li has preguntat qui trucava?
Erni: Ha dit: “sóc una amiga”.
Leni: Com ho ha dit?
Erni: Ha dit: “sóc una amiga”. De quantes maneres es pot dir?
Leni: Vols que t’ho digui, de quantes maneres? Nerviosa, falsa, sincera, borratxa
Cris: Espantada, culpable, mentidera
Cuqui: Grollera, perplexa, maliciosa
Cler: Tètrica, atònita, anònima
Erni: QUE NO ESTEM JUGANT AL SCRABBLE, per l’amor de Déu.
Leni: Deixa’m que hi parli jo.
Erni: No ha demanat per tu.
Leni: Tampoc no ha demanat per tu. Me la conec molt bé, la veu de la Maira. Passa’m el telèfon. Digui? No, no sóc jo. Sóc un amic d’en Glen, en Len No, en Ken ha anat a buscar en Glen Ai, la seva veu em sona, que la conec? Ja, és clar Bé, no pengi, sisplau. Em penso que no és ella.
Erni: Això no és cap joc. Ken, vols fer el favor d’anar a buscar en Glen? Hola? Ara mateix han anat a buscar en Glen Hola? Ha penjat. Deu haver sospitat alguna cosa.
Ken: Calleu tots! Estic sentint un soroll!
Cler: Deu ser el Concorde aterrant a Londres.
Ken: És un cotxe que s’acosta a la casa.
Cler: Potser és la Maira.
Leni: Potser són en Harry i la Joan que acaben d’arribar de Veneçuela.
Glen: Tenim un problema. Oh, déu, i quin problema!
Ken: Quin?
Glen: La policia. Està arribant un cotxe de la policia.
Leni: Au, què! Què t’he dit! T’ho he dit, que havíem de trucar a la policia! I ara mira què ha passat! Ha vingut la policia!
Leni: Potser ha estat la Keisi. Us heu estat barallant, oi? Saps si ha fet servir el telèfon del meu cotxe?
Glen: Sí, però no per trucar. Per hostiar-me.
Leni: M’ha trencat el telèfon? El meu telèfon nou del meu cotxe nou?
Cuqui: Estan intentant de parlar amb la Keisi. Ella es nega a abaixar el vidre de la finestra.
Leni: El meu vidre de la meva finestra? Ara me’ls trencaran tots, ho estic veient! Ja em veig tornant a casa amb el cotxe apedaçat.
Erni: Per què l’has deixada allà tirada a dintre el cotxe? No està en condicions per contestar preguntes de la policia.
Glen: Però sí que està en perfectes condicions per trencar-me el nas Hòstia, m’he tacat de sang la camisa!
Leni: I tu et presentes com a candidat a senador d’estat? Jo a tu no et deixava ser candidat ni a repartidor de pizzes.
Cris: Però què cony us agafa, ara? Tinc un nen de sis anys a casa que es comporta millor que nosaltres.
Leni: Collonut! Doncs porta’l ara mateix i que hi parli ell, amb la policia.
Ken: No et posis nerviós, Len. Ella està fent tot el que pot. És l’única que ha tingut el valor de trucar al doctor Duddley.
Leni: PERÒ SI L’HA TRUCAT TOT DÉU, AL DOCTOR DUDDLEY. SI FINS I TOT SURT A LES PÀGINES GROGUES DE LA XINA!
Cler: Potser ha estat en Duddley qui ha trucat a la policia.
(Torna a sonar el timbre)
Ken: Els hem de deixar entrar.
Leni: Molt bé. Claire, obre la porta.
Cler: No puc, jo m’encarrego de la música.
Glen: La música! És clar!
Cris: És clar, què?
Glen: Havíem posat música. Estàvem ballant. No hem pogut sentir cap tret. Claire, posa música.
Ken: ESPERA! No et moguis. Encara falta una cosa per fer.
Cler: Quina?
Ken: Algú ha de fer de Charley. Per si de cas.
Leni: Per si de cas, què?
Ken: Per si de cas la policia vol parlar amb en Charley.
Erni: En Ken té raó. En Charley no està en condicions d’explicar-los realment tota la historia.
Leni: I tant que no. Perquè ningú no ha sentit encara la historia de debò.
Ken: Exacte. Però sigui quina sigui la que senti la policia, ens hem d’assegurar que sigui una història que no ens posi en cap compromís.
Glen: Hi estic d’acord. En Ken té tota la raó. Ei, nanos, un de vosaltres tres ha de fer de Charley.
Leni: No sabia que tu fossis a França.
Glen: A veure, siguem sincers. Jo en cap moment no he sentit cap tret.
Leni: Au, té: BANG, BANG, imbècil!
Cuqui: No és il·legal fer-se passar per una altra persona que existeixi?
Erni: Sí, és il·legal, estimada, però no ho és si ho fas bé i no se n’adonen.
Cris: Encara que no us ho cregueu, actualment estem casades amb aquests tios, eh?
Ken: Farem una cosa. Ensenyem dos dits de la mà o un sol dit. Si tres ensenyen el mateix i un ensenya diferent, aquest fa de Charley. Preparats?
Ken: Molt bé. Som-hi! Una dues tres!
Ken: Dos i dos. No val Tornem-hi. Preparats? Una dues tres!
Ken: Una altra vegada igual. No s’hi val Tornem-hi!
(Sona el timbre de la porta.)
Ken: Vinga, una dues tres!
Ken: Ah-ha! Leni!
Glen: Puja-hi ara mateix, Leni. I no baixis fins que no et cridem.
Leni: No, em fa por, i si em torno com en Charley i em passa el mateix?
(El timbre torna a sonar.)
Ken: Bé, i ara, Claire, posa la música.
Erni: Endavant, nois! Vinga! Cadascú amb la seva parella!
Erni: Som-hi.
Welch: Poden apagar la música, sisplau!
Welch: ALGÚ POT FER EL FAVOR D’APAGAR LA MÚSICA AQUESTA
Erni: Exigeixo una disculpa. Puc preguntar-li què està fent aquí?
Welch: Em sap molt de greu. No era la nostra intenció forçar la porta per entrar.
Erni: I per què no han trucat abans, doncs?
Welch: Hem trucat. Cinc vegades.
Erni: Cinc vegades? No els hem sentit.
Welch: M’imagino que com que la música estava tan alta, no deuen haver sentit res.
Erni: Ah, és clar La musica!
Ken: Vet aquí per què no els hem sentit.
Cler: I jo que pensava: que estrany que no ens truqui ningú per telèfon. És clar que trucaven, però no el sentíem.
Cris: Era per això! Per la música!
Cuqui: Que estava
TOTS: massa alta.
Erni: I ara, digui: quin problema hi ha, sergent?
Welch: Bé, es tracta només d’una mena d’investigació de rutina, senyor. Sóc el Sergent Welch. Ella és la sergent Pudney. Es seva la casa, senyor?
Erni: Meva? Ui, no, no. Jo visc a una altra banda. En una altra casa, no en aquesta.
Ken: Igual que jo. Jo també visc a una altra banda. Ens podria dir de què es tracta, sergent?
TOTS: Sí, de què es tracta? Que passa alguna cosa? Què hi fa la policia, aquí? No entenc què pot haver passat.
Welch: Molt bé, molt bé, tranquil·litzin-se, senyors. Calma. Només els vull fer un parell de preguntes Puc saber qui és el propietari de la casa?
Ken: Ens encantaria dir-li qui és, sergent, de debò, però crec que la norma habitual és informar-nos en primer lloc per què se’ns fan aquestes preguntes.
Welch: Vostè és advocat, oi que sí?
Ken: Sí, sóc advocat.
Welch: Bé, com a advocat deu saber que no està obligat a respondre cap pregunta. Tan sols esperava que algú de vostès tingués l’amabilitat de cooperar només una mica per dir-me el nom del propietari de la casa.
Cler: Brock. Charley Brock.
Welch: Podria dir-me si el senyor Brock es troba present aquí?
Cler: No n’estic segura. Chris, saps si en Charley és per aquí?
Cris: En Charley? Em sembla que ha sortit a passejar el gos.
Welch: Aleshores tomarà aviat?
Cuqui: No ho crec. És un Salsitxa. Fan els passets molt curts.
Ken: Hi és. Acaba de tornar, Sergent.
Welch: Molt bé, aleshores puc veure el senyor Brock una estona només?
Ken: Bé, no és un moment gaire oportú, sergent. Com pot veure, estàvem celebrant una festa.
Welch: Sí, ja me n’he adonat, ja. Amb motiu de què?
Ken: Del desè aniversari de bodes d’en Charley i de la Maira Brock.
Welch: No l’entretindré. Només li robaré un minut.
Ken: Bé, doncs malauradament, el senyor Brock està dormint.
Welch: Dormint? En plena festa d’aniversari?
Ken: Se sentia una mica deprimit. Ha pres una pastilla per dormir.
Welch: Molt bé, aleshores puc veure la senyora Brock?
Ken: La senyora Brock no hi és.
Welch: No hi és?
Ken: Per això el senyor Brock s’ha deprimit.
Welch: On és ella?
Erni: EI seu pare s’ha trencat l’os de la pelvis. Ha hagut de portar-lo a l’hospital.
Welch: En plena festa d’aniversari? No el podia haver dut a l’hospital algú altre?
Cler: El seu pare viu a Califòrnia.
Cris: Tot plegat té a veure amb cosines, i pelvis i berrugues. És una mica complicat d’entendre.
Welch: Tindria l’amabilitat de dir-me qui és el propietari del BMW que està aparcat a la porta?
Cler: És el cotxe del meu marit.
Welch: l com es diu ell, sisplau?
Ken: No li responguis, Claire, no estàs obligada a fer-ho.
Cler: Es diu Len. Leonard Ganz.
Welch: I on és el senyor Ganz, en aquest moment?
Ken: Protesto!
Welch: Això no és cap tribunal! Jo no sóc cap jutge! Ni porto toga ni tinc cap maça per picar damunt la taula! Només vull saber on és aquest home!
Ken: Fins que no ens digui d’una vegada què hi ha vingut a fer aquí, nosaltres no li direm on és el senyor Ganz.
Welch: No sé per quins set sous sempre he de tenir problemes amb el veïnat d’aquest barri. Molt bé! A un quart de nou del vespre aproximadament, s’ha produït un accident de cotxe a la Dotzena, cantonada Danbury. Un Porsche vermell, acabat de sortir de fàbrica, model 1990, descapotable, amb matrícula de Nova York, s’ha estrellat contra el lateral d’un BMW tot nou, model sedan de quatre portes. Ara ja sabem que no ha estat culpa del BMW perquè el Porsche era un cotxe robat. Robat cap a un quart de nou del vespre directament del magatzem de cotxes. L’home i el Porsche han fugit. Molt bé, i a qui pertany el Porsche acabat de sortir de fàbrica?
Cler: I jo què sé?
Welch: Pertany al Tinent d’Alcalde Charles M. Brock. Acabat de comprar avui mateix per la seva dona Maira com a regal. Una sorpresa que ella li volia fer a ell per l’aniversari de bodes.
Cler: Això, més que una sorpresa, és una bomba, em fa l’efecte.
Ken: Ahhh Així que ha vingut per investigar això de l’accident de cotxe?
Welch: Sí senyor. Ara, si el senyor Ganz és aquí, m’agradaria parlar amb ell. I si no és aquí, al departament de policia li encantaria saber on és.
Ken: Ja entenc Poden fer el favor de sortir a fora només una estona, sergent?
Welch: Perquè?
Ken: La senyora Ganz és clienta meva. M’agradaria fer-li alguna consulta abans que vostè prossegueixi amb l'interrogatori. Pertany als meus drets.
Welch: Un minut. Això és tot el que li concedeixo.
Ken: Molt bé, no tenim gaire temps. Un de nosaltres ha de fer de Leni.
Erni: Però què t’empatolles, ara?
Ken: Aquest tio no sap res dels trets de pistola. Només vol interrogar en Leni per això de l’accident. Però en Leni no pot fer de Leni perquè necessitem en Leni perquè faci de Charley per si de cas li vol fer preguntes a en Charley sobre el cotxe nou, i no podem deixar que vegi en Charley perquè en Charley té un forat de bala a l’orella.
Cuqui: I tu l’entens a la vida normal, de cada dia?
Cris: És que actualment no ens parlem gaire.
Ken: Molt bé. Glen! Erni! Hem de tornar a triar.
Erni: Ah, no. Amb mi no hi comptis per tornar a jugar a aquest joc estúpid.
Ken: Ja sé que és un joc estúpid, però l’hem de fer. Necessitem un Leni.
Cris: No patiu. Les dones ho farem. Vinga, nenes. El marit de la que perdi serà en Leni.
Cler: Però si en Leni és el meu marit.
Cris: No, en Leni és en Charley. Tu jugaràs per en Glen. Vinga, totes en cercle. Preparades? Una dues tres!
Cris: No! No, no, no, no! Els dits, Cuqui, els dits, obre el puny!
Cuqui: És que no vull tornar a perdre les meves arracades!
Cris: Només un o dos dits! D’acord? Tornem-hi. Una dues tres!
Cris: Ja està! Molt bé! Ah-ha! Sóc jo! Hòstia! Ho sento, Ken.
Ken: No passa res. Molt bé, sóc en Leni. Obre la porta, Erni.
Welch: Veig que no s’han tornat a posar a ballar. Me n’alegro. Bé, doncs, on és el senyor Leonard Ganz?
Ken: En aquesta mateixa habitació, davant seu. Jo sóc en Leonard Ganz.
Welch: Vostè?
Ken: Sí.
Welch: Com és que ha tardat un minut sencer per recordar com se diu?
Ken: Mai no et precipitis quan responguis. Facultat de Dret de Harvard.
Welch: Mai no et refiïs d’un home que no sap si hi és o no hi és davant teu. Acadèmia de Policia.
Welch: Qui és vostè, senyora?
Cris: La dona. La dona més amiga de la seva dona. Ella. La dona. La senyora Ganz.
Welch: Ha vingut sola, senyora?
Cris: No. He vingut amb el meu marit, el senyor Ken Gorman.
Welch: On és ell?
Cris: Deu haver marxat d’hora a casa.
Welch: Una festa una mica aigualida, no li sembla?
Cris: Home, ha tingut els seus daltabaixos.
Welch: Molt bé, senyor Ganz. Expliqui’ns com ha anat l’accident. Amb tots els pèls i senyals.
Ken: Seria tan amable de sortir a fora una estona més i prou?
Welch: NO EM DÓNA LA GANA DE SORTIR NI A FORA NI ENLLOC NI CAP ESTONA MÉS! S’HA ACABAT! Penso instal·lar-me a viure en aquesta casa fins que no acabi el que hi he vingut a fer, encara que m’hi hagi de mudar amb tota la meva família.
Welch: Què és això?
PUDNEY: Aquí 1047, Pudney. Endavant. Verificat Positiu Fi de la transmissió. Porsche vermell descapotable model 1990 localitzat a la Cinquena, cantonada Market, a Tarrytown. Sospitós detingut. Han dit que ja n’hi ha prou per aquesta nit.
Welch: Bé, suposo que només ens queda plegar veles i marxar.
TOTS: Oh, que bé! Quina meravella! Fantàstic! Que feliç que sóc!
Welch: Em sap greu haver-los molestat, amics.
TOTS: Ei, no passa res. Cap problema. És normal, ho entenem.
Welch: Demà haurà de respondre algunes preguntes més, senyor Ganz. No cal que li robem més temps. Gràcies a tots i bona nit, amics.
TOTS: De res. Tant de gust! Fins un altre dia, sergent.
Welch: Estic convençut que l’he vist abans en alguna banda. Perdoni que insisteixi, però com se diu, vostè?
Glen: Glen. Glen Cooper.
Welch: Que ha sortit algun cop per la tele?
Glen: Bé, si li he de dir la veritat, sí. Sóc candidat a senador d’estat.
Welch: I tant. Vaig veure l’entrevista que li van fer per la NBC. Però, per què li feia tanta por dir-me com se deia?
Glen: Bé, ja sap Quan estàs ficat en política, no convé que t’enxampin i se sàpiga que estàs embolicat en aquesta mena de coses.
Welch: Sí, però vostè no hi estava pas implicat, en aquest assumpte. A no ser que hagi estat testimoni de l’accident. Ho ha estat?
Glen: No, no, no. La meva dona i jo hem arribat més tard. No els hem sentit, els trets de pistola.
Welch: Quins trets de pistola?
Glen: Ehhhhh?
Welch: Dic que quins trets de pistola?
Glen: Els trets de pistola que m’imagino que han disparat quan perseguien el cotxe robat?
Welch: Això ha passat a Tarrytown, que es troba si fa no fa a uns vint quilòmetres d’aquí. O sigui que té un radi d’audició de vint quilòmetres a la rodona, senyor Cooper?
PUDNEY: Aquí 1047, Pudney. Endavant. Entesos Verificar Ara mateix. Veïns de la zona avisen de dos trets de pistola disparats aproximadament a les vint-i-una hores en el 1257 de Peekskill Road, de Sneden’s Landing. Investigar.
Welch: Al 1257 de Peekskill Road Vaja, vaja, o sigui que hem rebut una doble trompada, tots plegats, eh? Algú em pot explicar què és això dels trets de pistola?
TOTS: No. La veritat és que no. No hem sentit cap tret de pistola, nosaltres. La música estava tan alta, oi?
Welch: Ningú no els ha sentit, és clar. Qui és aquella dona que està asseguda al capó del BMW?
Glen: La meva dona, la Keisi.
Welch: M’agradaria intercanviar algunes paraules amb la senyora Cooper Coonie, porta-la aquí.
Welch: Pel que veig tots vostès han gaudit d’un sopar exquisit M’agradaria parlar amb algú del servei, sisplau.
Ken: No hi ha servei.
Welch: Qui ha estat cuinant, doncs?
Cuqui: Jo.
Welch: Com se diu?
Cuqui: Cuqui.
Welch: Vull dir com se diu de veritat.
Cuqui: Em dic així de veritat. Tinc dues germanes més que es diuen Candy i Taffy. Ho juro per déu.
Welch: És sang la taca de la seva camisa, Len?
Ken: Sang? Ah, sí. M’he fet una ferida amb la forquilla quan sopava.
Welch: És sang la taca de la seva camisa, Glen?
Glen: Ah, sí. Em dec haver arrambat massa a en Len quan ballàvem.
Welch: Es troba bé, senyora Cooper?
Keisi: Encara no vull presentar càrrecs. No tinc pressa. Ja se n’encarregarà el meu advocat.
Glen: Ha estat un accident. Li ha caigut l’encenedor elèctric del cotxe al seient de pell, i jo l’he aferrada a ella per les espatlles de la jaqueta per treure-la del cotxe.
Welch: I com se l’ha feta, aquesta castanya tan lletja que té al nas?
Glen: La meva dona ha anat a penjar el telèfon del cotxe en la foscor i jo havia abaixat el cap una mica massa.
Welch: Caram, caram. Quina gràcia que fa aquest cas, eh? Sembla ben bé uns dibuixos animats, oi que sí?
Cuqui: Ahhhh!
Welch: Vostè també ha pres mal, senyora?
Cuqui: Oh, tinc fiblades, espasmes crònics a l’esquena. Em fa un mal horrible quan m’assec, quan m’aixeco o quan camino.
Welch: I vostè tampoc no deu haver sentit els trets de pistola, suposo, oi?
Cuqui: No. Jo estava ballant.
Cuqui: És que ballar em va molt bé per l’esquena.
Welch: Quan penso que gairebé ja havíem sortit per la porta, aquesta i jo! Senyora Gorman?
Cris: És a mi? Sí. Senyora Gorman. Jo mateixa.
Welch: I a què es dedica?
Cris: Bé, he estat ajudant una mica amb les begudes i tot això.
Welch: Que quina feina fa!
Cris: Ah, cap Bé, cap, no. Soc xorissa jurista! i sóc mare. Tinc dos nens Un home No, un nen Ho sento. Estic molt nerviosa.
Welch: Vostè i tota la resta, senyora. Els vull dir una cosa que està completament al marge de les meves competències en matèria policial. No em crec ni una remaleïda paraula de totes les que s’han dit en aquesta habitació. Sé que en aquesta casa s’han disparat trets de pistola. Sé que tots vostès un per un estan amagant alguna cosa. Un home es fa una trompada al nas, un altre es clava una forquilla, a un altre li deixen el BMW fet un bunyol, l’amo de la casa treu a passejar el seu gos camacurt i després se’n va a dormir, la mestressa ha anat a portar el seu pare a un hospital de Califòrnia perquè s’ha trencat l’os de la pelvis, i ningú no ha sentit dos trets de pistola perquè estaven ballant, incloent-hi una dona que es diu Cuqui i que ha estat cuinant tota la nit, però que no pot ni aixecar-se ni caminar! Senyores i senyors, prenguin-li el número a algú altre. Jo sóc un policia de veritat, de carn i ossos, entesos? No l’inspector de dibuixos animats de la Pantera Rosa, queda clar? Bé, ara vull sentir respostes reals, respostes intel·ligents, respostes creïbles, i respostes que no em facin pixar de riure. Però abans, vull veure el senyor Charley Brock i esbrinar d’una vegada què collons està passant aquí -incloent-hi la possibilitat de trobar-me aquest senyor amb dos forats de bala al cos. Bé, i ara, els dono cinc segons perquè el facin baixar, o tardaré dos segons a pujar i anar-lo a buscar jo mateix.
Welch: No em toquin els pebrots. Estan a punt de donar-me un ascens. Gairebé l’ensumo. I no estic disposat a perdre’l i que se’m follin per culpa d’aquest cas Començo a comptar o començo grimpar per les escales? Vostès mateixos.
Glen: D’acord, esperi! Vol fer el favor d’esperar? Esperi un segon. Esperi. D’acord? Pot esperar? Només un segon. Esperi Erni! Ken! Vull dir Len! Em penso que ha arribat l’hora d’avisar en Charley i dir-li que baixi, no ho creieu?
Erni: Completament!
Ken: Rotundament!
Erni: Charley? Baixa!
Glen: Hola, Charley.
Ken: Hola, Charley.
Erni: Ja et trobes millor, Charley?
Welch: Sóc el sergent Welch, senyor Brock. Aquesta és la sergent Pudney. Segui, sisplau.
Welch: Agafa-ho tot, Coonie.
Welch: I ara, senyor Brock, expliqui’ns des del començament què ha passat exactament en aquesta casa aquesta nit.
Cuqui: A algú li ve de gust una mica de tortell de nata de pasta fullada?
Leni: Sí, a mi, m’aniria molt bé un bon tortell i una bona f
Welch: Ara no, senyora Endavant, senyor Brock.
Leni: Sí Vejam la història tal com ha passat tal com la recordo tal com ara us l’explico oh, déu Bé, doncs, som-hi Si fa no fa a les sis en punt de la tarda he arribat a casa de la feina. La meva dona, Maira, s’estava al vestidor de l’habitació vestint-se per a la festa. Jo he agafat una ampolla de xampany de la nevera i he anat de dret a l’habitació escales amunt. La Rosita, la cuinera espanyola, era a la cuina amb la Ramona, la seva germana espanyola, i amb el Romero, el seu fill espanyol. Anaven a preparar un sopar italià. Estaven esperant que la Maira donés l’ordre a la Rosita per començar a cuinar. Mentre enfilava les escales, he pensat: “és el meu desè aniversari de bodes i fixa’t, encara continuo enamorat de la meva dona com el primer dia.” La Maira s’estava posant unes gotetes del perfum que jo li havia regalat per Nadal. L’hi havia comprat expressament, perquè em toma boig He trucat a la porta. Tac, tac, tac. Ella obre. Li allargo la copa de xampany. Proposo un brindis. “Per a la dona més meravellosa que un home hagi tingut mai durant deu anys.” Ella aixeca la copa i diu: “per al millor marit i els millors deu anys que una dona meravellosa hagi tingut mai” Bevem. Ens besem. Tornem a brindar. “Per a la pell més adorable del cos més adorable que no ha envellit ni un sol dia en deu meravellosos anys.” Ella fa un altre brindis: “per a les mans més tendres que mai han acaronat la pell més adorable que no ha envellit mai en deu meravellosos anys.” Bevem. Ens besem. Brindem Bevem. Ens besem. Brindem Cap a les set en punt ja ens hem acabat l’ampolla, la meva dona està entonada i jo completament torrat I aleshores ensumo el seu perfum. EI perfum que mai no he pogut resistir I l’he posseïda en aquell precís instant amb la mateixa passió i el mateix ardor que la nostra primera nit de noces. Li explico tot això, no pas amb rubor, sinó amb orgull i amb una joia immensa per un amor que floreix més vigorós i durador cada dia que passa. Jèiem allà tot dos, extasiats, nus, l’un en braços de l’altra, sadollats de tanta felicitat. Ara ja són les vuit en punt i a fora gairebé ja és negra nit. De sobte, un suau toc-toc a la porta. Toc toc. Toc toc. La porta s’obre i al darrere, un home jove desconegut ens mira de fit a fit amb un ganivet a la mà. La Maira crida. Jo faig un bot i corro cap a la calaixera on guardo la meva pistola. La Maira agafa una tovallola que era per allà i es protegeix. Jo torno com un llamp al costat de la meva dona amb la pistola a la mà, disposat a salvar-li la vida. L’home estrany diu en espanyol: “yo quito se dablo enchilada pur quesa in quinto minuto.” Però jo no parlo espanyol i mai no havia vist abans el fill de la Rosita, en Romero, i no sabia que el ganivet que duia era per tallar l’amanida i que només ens estava preguntant si podien començar a preparar ja el sopar. Així doncs, l’apunto amb la pistola, la Maira crida, m’agafa el braç i l’empeny amb força. La pistola es dispara i la bala em travessa el lòbul de l’orella. El fill de la Rosita, en Romero, surt corrents escales avall i diu a crits a la Rosita i a la Ramona: “mamasetta!, meela que pasó el hombre ay baco ay yah. El hombre que loco que bang bang” -l’home boig li ha disparat un tret. Així que la Rosita, la Ramona i en Romero s’emprenyen i toquen el dos. EI lòbul de la meva orella comença a rajar sang en abundància i taca tot el vestit nou de la Maira. De sobte, sentim un cotxe que s’acosta. Són els primers convidats. La Maira agafa una bata i baixa corrents les escales per aturar la Rosita, la Ramona i en Romero, altrament ens quedem sense sopar. Però ells ja han fugit amb el seu Alfa Romeo. Jo miro per la finestra, però està molt fosc i em penso que és el meu vell Mercedes meravellós, que me l’acaben de robar, i els disparo un altre tret. La Maira baixa corrents als baixos de la casa, al soterrani, on tenim guardada la calaixera de cedre. Hi ha anat a buscar el vestit que es va posar l’any passat per a la festa del Cercle d’Amics d’Israel. No troba l’interruptor de la llum, s’entrebanca, rodola escales avall, cau desmaiada en la foscor. Jo baixo corrents les escales tot buscant la Maira, m’adono que la porta del soterrani és oberta i per por que aquell jove estrany de mirada penetrant no torni a aparèixer per allà, tanco la porta amb clau, sense saber que la Maira és a dintre. Després, pujo corrents escales amunt per prendre’m unes quantes aspirines perquè el forat que del lòbul de l’orella m’està matant. Però m’acabo de refregar els ulls amb els dits plens de sang i per error, en comptes de quatre aspirines em prenc quatre vàliums. Sento que els convidats són a baix i els vull dir que busquin la Maira. Però de cop i volta, noto que no puc parlar per culpa del vàlium, i que estic rajant sang sobre la catifa blanca. Per tant, començo a escriure una nota explicant el que ha passat, però el que em surt sembla un galimaties. Aleshores m’agafa por que la trobin i que es pensin que és una nota de suïcidi i que truquin a la policia i el meu amic Glen Cooper està a punt d’arribar i crec que podria arruïnar la seva campanya electoral si es pensaven que estava implicat en un suïcidi, per això estripo la nota, la llenço al vàter i estiro la cadena, quan sento que en aquell precís instant entren a l’habitació. I em comencen a cridar: “què ha passat? què ha passat?” I abans que tingui temps d’explicar-los què ha passat, em desmayo sobre el llit. I aquesta és tota la remaleïda història, de dalt a baix, ho juro com em dic Charley Brock.
Welch: La compro! La compro de dalt a baix! I sap per què l’hi compro? L’hi compro perquè m’ha encantat! No m’he l’he creguda en absolut, però m’ha encantat! Jo també estimo la meva dona, per això penso tomar a casa ara mateix. Perdonin que els hagi molestat, amics. Cuidi’s bé aquesta orella, senyor Brock, i feliç aniversari de bodes.
Glen: D’on cony d’on recony has tret els ous per explicar una historia com aquesta?
Leni: Me l’he inventada.
Ken: És clar que te l’has inventada. Però quan?
Leni: Mentre l’anava explicant. Frase per frase. Paraula per paraula. No tenia ni la més mínima idea d’on aniria a parar, simplement anava tirant.
Cler: Tu mai no has parlat espanyol.
Leni: També me l’he inventat, l’espanyol.
Cris: No t’ha passat pel cap que podíem haver anat a parar tots a la presó per perjuri, animal?
Leni: Sí. Ja ho sé. Aquest era el repte. L’última ensarronada i la més grossa. Ha estat l’estona més collonuda que he passat en tota la meva la vida.
Erni: Estic impressionat. Estic sincerament i profundament impressionat. Sense cap mena de dubte, Leni, tens una de les ments més retorçades que he vist mai.
Cler: Un brindis pel meu marit, en Leni! Just quan l’anava a engegar perquè ja estava farta del nostre matrimoni, me n’he tornat a enamorar com una boja!
TOTS: Per en Leni!
Cris: Tinc una pregunta interessant.
Cuqui: Quina?
Cris: Què creieu que els ha passat realment a en Charley i a la Maira?
(Sona l’INTÈRFON.)
Erni: Sí? Sí, sí, Charley Hi som tots Estàs preparat per rebre visita? Fantàstic Ens morim de ganes de sentir la història. Ara venim. En Charley ens explicarà ara mateix tota la història.
Cris: Espero que sigui més curta que la que ens ha explicat en Leni.
Keisi: Hi tornarem més tard per buscar el meu quars, carinyo?
Glen: Et penso comprar un milió de quarsos, àngel meu.
Maira: Obriu la porta! Obriu la porta! Vull sortir d’aquí!
Ken: Qui hi ha?
Maira: Sóc jo, la Maira!
Teló
